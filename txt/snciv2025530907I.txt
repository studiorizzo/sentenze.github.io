======================================================================
Civile Ord. Sez. 5   Num. 30039  Anno 2025
Presidente: FUOCHI TINARELLI GIUSEPPE
Relatore: GRAZIANO FRANCESCO
Data pubblicazione: 13/11/2025
======================================================================

ORDINANZA INTERLOCUTORIA
sul ricorso iscritto al n. 9798/2021 R.G. proposto da:
AGENZIA DELLE ENTRATE, con l’AVVOCATURA GENERALE DELLO
STATO (ADS80224030587) che la rappresenta e difende
-ricorrente-
contro
FAVARO GIUSEPPINA, rappresentata e difesa dall’avvocato PAGNOTTA
NICOLA (PGNNCL62T21D086O) unitamente all'avvocato MARTIN
STEFANIA (MRTSFN67A69A001O)
-controricorrente-
avverso la sentenza della Commissione tributaria regionale del Veneto,
sede in VENEZIA, n. 542/2020, depositata il 14/10/2020.
Udita la relazione della causa svolta nella pubblica udienza del
08/07/2025 dal Consigliere ALESSIO LIBERATI.

--- Pagina 2 ---

Uditi i difensori delle parti presenti, come da verbale, e le conclusioni
del Sostituto Procuratore Generale
FATTI DI CAUSA
1. L’amministrazione ha contestato alla ricorrente tre avvisi di
liquidazione per il recupero a tassazione dell’imposta di registro non
versata in relazione agli anni di imposta 2014, 2015 e 2016, oltre
sanzioni ed interessi, in relazione a locazione di immobile a società
destinato ad uso foresteria, per la quale era stata dichiarata e
corrisposta l’imposta di registrazione in regime di c.d. cedolare secca.
2. A seguito di impugnazione della contribuente, la Commissione
Tributaria Provinciale di Venezia, con sentenza n. 206/4/18 depositata
il 4/02/2019, ha accolto nel merito il ricorso con compensazione delle
spese di lite.
3. L’amministrazione ha interposto appello e la Commissione
Tributaria regionale del Veneto, con sentenza n. 542/8/2020,
depositata il 14/10/2020, lo ha rigettato.
4. Avverso la suddetta sentenza di gravame l’Agenzia delle
Entrate ha proposto ricorso per cassazione affidato ad unico motivo,
cui ha resistito con controricorso la contribuente.
5. La Procura Generale ha concluso per la reiezione del ricorso.
6. Successivamente la difesa erariale ha depositato memoria
illustrativa ex art. 378 c.p.c. e documenti.
RAGIONI DELLA DECISIONE
1. Con unico motivo di ricorso, si deduce la violazione e/o falsa
applicazione dell'art. 3 D.Lgs. n. 23/2011 ai sensi dell’art. 360, comma
primo, n. 3, c.p.c..
Alla fattispecie non avrebbe dovuto essere applicato il regime di
c.d. cedolare secca, in quanto l’immobile era stato destinato a
foresteria per i propri dipendenti da una società.
2. La Corte ritiene di dover rinviare la causa a nuovo ruolo, in
considerazione dell’ordinanza di rimessione alle Sezioni Unite
2 di 3

--- Pagina 3 ---

intervenuta in data odierna sullo specifico tema della applicabilità della
cedolare secca ai sensi dell'art. 3 del d.lgs. 23/2011 in materia di
contratto di foresteria.
P.Q.M.
La Corte rinvia la causa a nuovo ruolo.
Così deciso in Roma, il 08/07/2025 .
Il Presidente
GIACOMO MARIA STALLA
3 di 3