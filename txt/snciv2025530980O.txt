======================================================================
Civile Ord. Sez. 5   Num. 30039  Anno 2025
Presidente: FUOCHI TINARELLI GIUSEPPE
Relatore: GRAZIANO FRANCESCO
Data pubblicazione: 13/11/2025
======================================================================

Registro: n. 12952/2018 R.G. | Cron. | Rep. | A.C. 8 luglio 2025
Oggetto: IVA, IRPEF e IRAP - Reddito d'impresa - Studi di settore.

AVVISO ACCERTAMENTO – INDEDUCIBILITA’ ACCANTONAMENT O QUOTA T.F.M. - MAGGIORI RICAVI - IMPUTAZIONE AI SOCI PER TRASPARENZA
ORDINANZA
sul ricorso iscritto al n. 12575/2020 R.G. proposto da:
AGENZIA DELLE ENTRATE, in persona del Direttore Generale pro
tempore, rappresentata e difesa ex lege dall’Avvocatura Generale
dello Stato
CONTRO
SOCIETA’ ALBERGO RISTORANTE “AL TERRAZZO” s.a.s. in persona
del legale rapp.te pro tempore, ALBERTINA MARIA RAMELLA, quale
socia e legale rappresentante p.t. e CLAUDIA PAGANI, in qualità di
socia
-resistenti–
avverso la sentenza della Commissione Tributaria Regionale della
Lombardia n. 3784/15/2019, pubblicata il 3.10.2019, non
notificata;

--- Pagina 2 ---

udita la relazione svolta all’adunanza camerale del 6 novembre
2025 dal consigliere Maria Clara SALI;
FATTI DI CAUSA
1. In data 30 ottobre 2017 l'Agenzia delle entrate notificava alla
società Albergo Ristorante “Al Terrazzo” s.a.s. di Ramella Albertina
Maria ed alle socie Ramella Albertina Maria e Pagani Claudia un
avviso di accertamento, con cui accertava, per l’anno di imposta
2012, un maggior reddito d'impresa per un importo pari ad euro
358.828,72, un maggior valore della produzione netta ai fini Irap
per un importo pari ad euro 260.089,03 e maggiori operazioni
imponibili con aliquota del 10% ai fini Iva, per un importo pari ad
euro 260.089,03 nonché di aver irrogato le conseguenti sanzioni. Il
maggior reddito imponibile ai fini Irpef veniva poi imputato alle
socie ai sensi dell'articolo 5 del DPR 917/1986. Gli avvisi di
accertamento scaturivano dall'attività di verifica posta in essere dai
funzionari dell'Agenzia delle Entrate, i quali avevano riscontrato i
presupposti per procedere alla ricostruzione analitico induttiva dei
maggiori ricavi, considerata l'esistenza di elementi ed anomalie tra
cui l’errata individuazione dello studio di settore e la non
corrispondenza del dato fiscale con la dichiarazione SIAE, idonee a
far presumere l'esistenza di ricavi non contabilizzati, in violazione
degli articoli 85 e 109 comma uno del T.U.I.R.
2. La C.T.P., previa riunione dei ricorsi proposti separatamente
avverso i predetti avvisi di accertamento, li accoglieva
parzialmente, ritenendo illegittima solo la ripresa relativa
all’accantonamento del trattamento di fine mandato degli
amministratori.
3. La CTR della Lombardia, adita in via principale dalla società e dalle
socie ed in via incidentale dall’Agenzia delle Entrate, rigettava
l'appello incidentale ed accoglieva quello principale, annullando
integralmente gli avvisi di accertamento impugnati.
2 di 9

--- Pagina 3 ---

4. L'Agenzia delle Entrate ricorre per Cassazione avverso la sentenza
indicata in epigrafe sulla base di due motivi.
5. La società “AL TERRAZZO” S.A.S., Albertina Maria Ramella e
Claudia Pagani hanno depositato procura notarile alle liti.
6. E’ stata fissata l’adunanza camerale 6.11.2025.
7. Le parti resistenti hanno depositato memoria ex art. 378 c.p.c. .
RAGIONI DELLA DECISIONE
1.Va dato atto, in via preliminare, che le parti resistenti non hanno
depositato controricorso, ma esclusivamente una procura notarile.
Esse pertanto non erano legittimate a presentare la memoria ex
art. 378 c.p.c., ma solo a partecipare all’eventuale discussione
orale, come prevede l’art. 370, comma 1, secondo periodo, c.p.c..
2. Con il primo motivo– rubricato «Violazione e falsa applicazione
dell'articolo 105, commi 1 e 4, del DPR n. 917 del 1986, in
relazione all'articolo 360 comma 1, numero 3, c.p.c.», l’Agenzia
delle Entrate deduce che la CTR abbia errato a ritenere che il
trattamento di fine mandato non sia subordinato alle medesime
limitazioni previste per il trattamento di fine rapporto dei lavoratori
subordinati. Infatti, contrariamente a quanto ritenuto dalla CTR, il
rinvio alla disciplina civilistica contenuto nell'articolo 105 del
T.U.I.R. sarebbe di carattere generale. Il legislatore fiscale,
pertanto, non ha dettato per detti accantonamenti una disciplina
derogatoria, con la conseguenza che anche fiscalmente
l'accantonamento deducibile annualmente non deve essere
superiore all'importo della retribuzione dovuta per l'anno stesso
divisa per 13,5 ed all’unica condizione che detti accantonamenti
risultino in conti individuali dei singoli dipendenti. Il diritto alla
deduzione da parte della società erogante è condizionato alla
sussistenza di un atto che prevede espressamente detta indennità
anche nel suo ammontare con data certa anteriore al rapporto. In
mancanza di detto requisito ossia della specifica preventiva
3 di 9

--- Pagina 4 ---

determinazione, gli accantonamenti operati in bilancio devono
essere portati in aumento nella dichiarazione dei redditi e la
deduzione fiscale rinviata al momento della effettiva percezione
dell'indennità medesima da parte degli amministratori. In sostanza,
secondo la ricorrente, il rinvio operato dall'articolo 105 deve essere
inteso come rinvio alle disposizioni legislative previste per il t.f.r.
,con la conseguenza che anche l'accantonamento operato in misura
superiore al compenso annualmente stabilito diviso per il
coefficiente 13,5 deve considerarsi fiscalmente indeducibile.
2.1. Il motivo è in parte inammissibile ed in parte infondato.
2.2. Come già statuito in controversie analoghe (Cass. n.
3385/2025, Cass. 07/06/2024, n. 15966 e Cass. n.25435/2022, tra
le stesse parti), questa Corte ha già escluso che, in mancanza di
una norma che obblighi le società a provvedere all'ammortamento
delle quote del trattamento di fine mandato degli amministratori
nelle forme previste per i lavoratori dipendenti, possa applicarsi
l’art. 2120 cod. civ., dettato per questi ultimi (Cass. 29/08/2022, n.
25435; Cass. 06/11/2020, n. 24848). Si è precisato che tale
assunto è in linea con l’ulteriore principio affermato in tema di
redditi di impresa, in base al quale, in ragione del combinato
disposto degli artt. 17, comma 1, lett. c), e 105 T.U.I.R., possono
essere dedotte in ciascun esercizio, secondo il principio di
competenza, le quote accantonate per il trattamento di fine
mandato, previsto in favore degli amministratori delle società,
purché la previsione di detto trattamento risulti da un atto scritto
avente data certa anteriore all'inizio del rapporto, che ne specifichi
anche l'importo: in mancanza di tali presupposti, trova applicazione
il principio di cassa, come disposto dall'art. 95, comma 5, T.U.I.R.,
che stabilisce la deducibilità dei compensi spettanti agli
amministratori delle società nell'esercizio nel quale sono corrisposti
(Cass. 10/07/2023, n. 19445, Cass. 19/10/2018, n. 26431).
4 di 9

--- Pagina 5 ---

2.2.Inammissibile è invece il profilo della censura relativo alla
assunta indeducibilità degli accantonamenti del TFM per mancanza
di un atto avente data certa anteriore all'inizio del rapporto che ne
specificasse anche l'importo; ciò in quanto detto profilo di censura
non risulta trattato nella sentenza impugnata, per cui l'Agenzia
delle Entrate, al fine di evitare una statuizione di inammissibilità
per novità della censura, aveva l'onere non solo di allegare
l'avvenuta deduzione di quelle questioni innanzi al giudice di
merito, ma anche di indicare, riproducendone il contenuto nelle
parti rilevanti - in quale specifico atto del giudizio precedente lo
avesse fatto, onde dar modo alla Corte di cassazione di controllare
ex actis la veridicità di tale asserzione prima di esaminare nel
merito la questione stessa (Cass. n. 11934 del 2021; n. 17831 del
2016, n. 23766 e n. 1435 del 2013, n. 17253 del 2009)
3. Con il secondo motivo, rubricato «Violazione e falsa applicazione
degli articoli, 39, comma 1 lettera d) e 40 d.p.r. n. 600 del 1973 e
54, comma 2, D.P.R. n. 633 del 1972, nonché articoli 2697, 2727 e
2729 del codice civile, in relazione all'articolo 360, comma 1,
numero 3, c.p.c.», l’Agenzia delle Entrate assume che la C.T.R. ha
erroneamente accolto l’appello principale, ritenendo che
l’accertamento era affetto da criticità quanto alla ricostruzione della
base imponibile, senza considerare i plurimi elementi indiziari,
gravi, precisi e concordanti posti a fondamento dell’accertamento,
non confutati da idonee prove contrarie, immotivatamente ritenuto
inattendibile dalla C.T.R., pur a fronte di riscontrati “ineliminabili
elementi di incertezza sulla ricostruzione reddituale” che
giustificavano la compensazione delle spese processuali. Negli
avvisi opposti era stata rilevata l'infedeltà del modello per la
comunicazione dei dati rilevanti ai fini dello studio di settore per
l'anno d'imposta 2012; in secondo luogo, nel p.v.c. presupposto
agli atti impugnati era stata rilevata l'incongruenza fra i documenti
fiscali emessi dalla società e le comunicazioni inviate dai clienti alla
5 di 9

--- Pagina 6 ---

SIAE per eventi, spettacoli e intrattenimenti, dati di cui il collegio
non aveva fatto una corretta interpretazione in termini di coerenza
e riconciliabilità, nonché alla luce del dettato normativo dell'articolo
21 del D.P.R. n.  633 del 1972. In terzo luogo, gli accertatori
avevano determinato il prezzo medio praticato per la ristorazione
banchetti ed eventi, tenendo conto della quantità di materie prime
utilizzate, nonché degli sfridi delle lavorazioni e dei cosiddetti sfridi
naturali, tutti elementi su cui il giudicante non ha espresso alcuna
valutazione, limitandosi ad affermarne apoditticamente l'inidoneità
a costituire indizi gravi, precisi e concordanti ed in tal modo
invertendo illegittimamente il riparto dell'onere della prova posto,
nel caso di specie, a carico delle contribuenti. La C.T.R. aveva
immotivatamente ritenuto che tutti gli elementi considerati
dall'Ufficio non costituivano presunzioni gravi, precise e
concordanti, limitandosi a prendere in considerazione solo gli studi
di settore, in relazione ai quali affermava che non era mai stata
contestata dall'Ufficio la congruità dei ricavi, e la dichiarazione
SIAE, in relazione alla quale i giudici di secondo grado avevano
ritenuto che la mancata corrispondenza tra il numero degli
avventori indicati nella dichiarazione SIAE e i documenti fiscali non
era indicativa di una falsità dichiarativa. I giudici di appello avevano
pertanto espresso una valutazione solo parziale, basata sulla
capacità del singolo elemento di supportare il ricorso
all'accertamento analitico induttivo anzichè orientata ad un esame
coordinato e globale di tutti gli indizi addotti dall'Ufficio. La C.T.R.,
secondo la parte ricorrente,  non avrebbe reso intellegibile il
percorso logico giuridico seguito per giungere a definire, in modo
assertivo e pur avendo ritenuto astrattamente legittimo
l'accertamento induttivo, le presunzioni offerte dall'Ufficio, come
affette da ineliminabili elementi di incertezza e quindi scarsamente
attendibili: di qui la dedotta violazione di legge, avendo la C.T.R.
sostanzialmente gravato l'amministrazione di un onere probatorio
6 di 9

--- Pagina 7 ---

che non le competeva, posto che, affinché l'ufficio sia legittimato a
procedere con metodo analitico induttivo è sufficiente la
sussistenza di presunzioni semplici, purché gravi precise e
concordanti, senza che sia necessario acquisire o provare ulteriori
elementi, mentre è il contribuente che deve provare la liceità fiscale
del proprio operato.
3.1. Il motivo è fondato.
3.2.  Si legge nella sentenza impugnata:
1
7 di 9

--- Pagina 8 ---

8 di 9

--- Pagina 9 ---

5. Il ricorso va dunque accolto limitatamente al secondo motivo e
la causa rinviata alla C.T.R. della Lombardia, in diversa
composizione, per un nuovo e motivato esame, tenuto conto dei
principi sopra illustrati, oltre che per liquidare le spese della fase di
legittimità.
P.Q.M.
La Corte accoglie il secondo motivo, rigettato il primo; cassa la
sentenza impugnata e rinvia alla C.G.T.2 della Lombardia, in
diversa composizione, per un nuovo e motivato esame, oltre che
per liquidare le spese del giudizio di legittimità.
Così deciso in Roma, nella camera di consiglio del 6.11.2025
Il Presidente
(Andreina Giudicepietro)
9 di 9