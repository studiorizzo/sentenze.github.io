======================================================================
Civile Ord. Sez. 5   Num. 30039  Anno 2025
Presidente: FUOCHI TINARELLI GIUSEPPE
Relatore: GRAZIANO FRANCESCO
Data pubblicazione: 13/11/2025
======================================================================

- SEZIONE TRIBUTARIA -
OGGETTO
composta dai seguenti magistrati:
REGISTRO - DECADENZA
REVOCA BENEFICIO
Giacomo Maria Stalla Presidente
PRIMA CASA
Angelo Maria Socci Consigliere
Ugo Candia Consigliere - rel. -
Alesso Liberati Consigliere
Andrea Penta Consigliere
Ud. 16/09/2025
ha deliberato di pronunciare la seguente
ORDINANZA
sul ricorso iscritto al n. 12409/2021 del ruolo generale,
proposto
DALLA
AGENZIA DELLE ENTRATE (codice fiscale 06363391001), in
persona del Direttore pro tempore, rappresentata e difesa
dall’Avvocatura Generale dello Stato (codice fiscale
80224030587).
- RICORRENTE -
CONTRO
COPPOLA MARIA CONCETTA (codice fiscale CPP MCN 73B42
G795 X), rappresentata e difesa, in forza di procura speciale e
nomina poste in calce al controricorso, dall’avv. Paolo
Sorrentino (codice fiscale SRR PLA 74R23 G812 V).
- CONTRORICORRENTE –
NONCHÉ

--- Pagina 2 ---

Numero registro generale 12409/2021
Numero sezionale 6264/2025
l’AGENZIA DELLE ENTRATE-RISCOSSIONE (codice fiscale
Numero di raccolta generale 30919/2025
Data pubblicazione 25/11/2025
13756881002), in persona del legale rappresentante pro
tempore.
- INTIMATA -
per la cassazione della sentenza n. 1723/8/2021 della
Commissione tributaria regionale della Campania, depositata il
25 febbraio 2021, non notificata.
UDITA la relazione svolta all’udienza camerale del 16 settembre
2025 dal Consigliere Ugo Candia.
FATTI DI CAUSA
I - Oggetto del contendere è la cartella in atti con cui
veniva chiesto il pagamento della complessiva somma di
11.904,34 €, a titolo di imposte di registro, ipotecaria e
catastale e relativi accessori, nonché dell’imposta sostitutiva di
cui all’art. 17, comma 1, d.P.R. n. 601/1973, dovute per la
“revoca benefici prima casa” in ordine, rispettivamente, all’atto
di acquisto di unità immobiliare dell’8 aprile 2004 e del relativo
mutuo del 22 aprile 2004. Ciò, per avere la contribuente
venduto il 23 ottobre 2007 il bene acquistato in regime
agevolato, senza procedere al riacquisto di altro bene nell’anno
successivo.
II - La Commissione tributaria regionale della Campania
rigettava l’appello proposto dall’Agenzia delle Entrate contro la
pronuncia n. 6469/3/2019 della Commissione tributaria
provinciale di Caserta, riconoscendo l’intervenuta decadenza
dall’esercizio del potere impositivo, ai sensi dell’art. 76,
comma 1, d.P.R. n. 131/1986, per il decorso del termine di
cinque anni dal giorno in cui, a norma dell'art. 15, lettere c),
d) ed e) del citato d.P.R. n. 131/1986, si era verificato il fatto
che legittimava la registrazione d'ufficio, nella specie
2 di 11

--- Pagina 3 ---

Numero registro generale 12409/2021
Numero sezionale 6264/2025
Numero di raccolta generale 30919/2025
determinatosi con l’atto di successiva vendita del 23 ottobre
Data pubblicazione 25/11/2025
2007, registrato il 25 ottobre 2007, laddove la cartella di
pagamento era stata notificata il 20 marzo 2019.
III - L’Agenzia delle Entrate proponeva ricorso per
cassazione avverso detta pronuncia con atto notificato il 29
aprile 2021, formulando un unico motivo di impugnazione.
IV - Maria Concetta Coppola resisteva con controricorso
notificato l’8 giugno 2021.
RAGIONI DELLA DECISIONE
I - Con l’unico motivo ricorso l’Agenzia ha eccepito, con
riferimento al parametro di cui all’art. 360, primo comma,
num. 3, c.p.c., la violazione dell’art. 76, comma 2, e 78 d.P.R.
n. 131/1986, assumendo che (non si discuteva della
registrazione di ufficio dell’atto, da compiersi, a pena di
decadenza, nel quinquennio dall’evento, bensì) si
controverteva della riscossione coattiva, attivata, tramite la
cartella impugnata, nei dieci anni previsti dall’art. 78 d.P.R.,
dopo che le ordinarie imposte di registro, ipotecaria e catastale
erano già state richieste, a seguito di revoca delle agevolazioni
“prima casa”, con appositi avvisi di liquidazione, regolarmente
notificati nel termine triennale di decadenza stabilito dal
comma 2 dell’art. 76 d.P.R. n. 131/1986 in data 18 novembre
2010 e 2 marzo 2011.
Con la conseguenza che, essendo incontroversa la notifica
dei predetti avvisi di liquidazione, non impugnati, l’unico
termine applicabile era quello di prescrizione decennale di cui
all’articolo 78 d.P.R. n. 131/1986
II - Il ricorso va accolto.
3 di 11

--- Pagina 4 ---

Numero registro generale 12409/2021
Numero sezionale 6264/2025
Subito avvertendo che è palesemente inammissibile
Numero di raccolta generale 30919/2025
l’eccezione proposta dalla contribuente di inammissibilità
Data pubblicazione 25/11/2025
dell’appello avanzato dall’Agenzia per la mancata allegazione
della delega del funzionario che avrebbe sottoscritto il
gravame, non risultando che detta eccezione sia stata
proposta in sede di gravame.
Così come – a tacer d’altro – palese è l’inammissibilità
dell’eccezione relativa all’illegittimità della chiamata in causa
dell’agente della riscossione perché in appello «[…] non vi può
essere una domanda nuova che ne giustificherebbe la
chiamata in causa» (v. pagina n. 10 delle controdeduzioni), sol
considerando che non è stato allegato, né sussiste alcun
interesse giuridico all’eccezione, tenuto conto che il predetto
agente, chiamato in causa per supposte esigenze di
litisconsorzio, non si è costituto in grado appello, per cui
nessun pregiudizio è stato arrecato alla contribuente da tale
iniziativa.
III - Tanto premesso, va innanzitutto osservato che la
decisione del Giudice regionale risulta quantomeno
approssimativa, non avendo accertato e chiarito in base a
quale procedura il credito in oggetto sia stato iscritto a ruolo e,
quindi, come si sia giunti all’emissione della cartella
impugnata.
La Commissione, per vero, non ha nemmeno chiarito se
l’imposizione derivava da una, non precisata (ed alquanto
improbabile), «rettifica dei dati indicati dalla contribuente nella
dichiarazione dei redditi presentata nel 2015 (periodo imposta
2014)» ai sensi dell’art. 36-bis d.P.R. 600/1973 – come
dedotto dalla contribuente - «o da una maggiore imposta di
registro per la decadenza dei benefici per acquisto di 1^ casa
4 di 11

--- Pagina 5 ---

Numero registro generale 12409/2021
Numero sezionale 6264/2025
Numero di raccolta generale 30919/2025
e relativo mutuo» (così nella sentenza impugnata), come
Data pubblicazione 25/11/2025
assunto dall’Agenzia.
Resta il fatto che la Commissione, a fronte del motivo di
appello dell’Agenzia secondo cui non si trattava di imposte
dirette, ma di imposta di registro, così rivendicando
l’applicazione dell’art. 78 d.P.R. n. 131/1986 e quindi del
termine decennale di prescrizione, ha affermato che «In effetti
nella fattispecie non vi è una sentenza passata in giudicato»,
per poi aggiungere che, anche considerando l’atto impugnato
come espressione di una maggiore imposta di registro pretesa
per la decadenza dei benefici per l’acquisto della prima casa,
detta imposta doveva essere chiesta, a pena di decadenza, nel
termine di cinque anni dall’evento presupposto ai sensi
dell’art. 76 d.P.R. n. 131/1986.
Senonchè, tale ordine di idee collide con la natura
tipicamente riscossiva dell’atto impugnato (la cartella di
pagamento), la quale presuppone la chiusura della fase di
accertamento e/o liquidazione, nonché con il sistema dei
termini decadenziali e di prescrizione stabiliti dagli artt. 76 e
78 d.P.R. n. 131/1986.
IV - L’art. 76 T.U.R. (rubricato «Decadenza dell'azione della
finanza»), nel testo ratione temporis applicabile e per quanto
ora rileva, prevedeva che:
«1. L'imposta sugli atti soggetti a registrazione ai sensi
dell'art. 5 non presentati per la registrazione deve essere
richiesta, a pena di decadenza, nel termine di cinque anni dal
giorno in cui, a norma degli articoli 13 e 14, avrebbe dovuto
essere richiesta la registrazione o, a norma dell'art. 15, lettere
c), d) ed e), si è verificato il fatto che legittima la registrazione
d'ufficio. Nello stesso termine, decorrente dal giorno in cui
5 di 11

--- Pagina 6 ---

Numero registro generale 12409/2021
Numero sezionale 6264/2025
Numero di raccolta generale 30919/2025
avrebbero dovuto essere presentate, deve essere richiesta
Data pubblicazione 25/11/2025
l'imposta dovuta in base alle denunce prescritte all'art. 19.
1-bis. L'avviso di rettifica e di liquidazione della maggiore
imposta di cui all'articolo 52, comma 1, deve essere notificato
entro il termine di decadenza di due anni dal pagamento
dell'imposta proporzionale.
2. Salvo quanto disposto nel comma 1-bis, l'imposta deve
essere richiesta, a pena di decadenza, entro il termine di tre
anni decorrenti, per gli atti presentati per la registrazione o
registrati per via telematica:
a) dalla richiesta di registrazione, se si tratta di imposta
principale;
b) dalla data in cui è stata presentata la denuncia di cui
all'articolo 19, se si tratta di imposta complementare: dalla
data della notificazione della decisione delle   commissioni
tributarie ovvero dalla data in cui la stessa è divenuta
definitiva nel caso in cui sia stato proposto ricorso avverso
l'avviso di rettifica e di liquidazione della maggiore imposta.
Nel caso di occultazione di corrispettivo di cui all'articolo 72, il
termine decorre dalla data di registrazione dell'atto;
c) dalla data di registrazione dell'atto ovvero dalla data di
presentazione della denuncia di cui all'articolo 19, se si tratta
di imposta suppletiva.
3. L'avviso di liquidazione dell'imposta deve essere
notificato al contribuente nei modi stabiliti nel comma 3
dell'art. 52 […]».
6 di 11

--- Pagina 7 ---

Numero registro generale 12409/2021
Numero sezionale 6264/2025
Numero di raccolta generale 30919/2025
L’art. 78 T.U.R. prevede, invece, che «Il credito
Data pubblicazione 25/11/2025
dell'amministrazione finanziaria per l'imposta definitivamente
accertata si prescrive in dieci anni».
V - Dall’esame della disposizione di cui all’art. 76 citato
emerge che i termini decadenziali ivi previsti sono contemplati
per l’attività di accertamento e/o rettifica e di liquidazione
dell’imposta, attività questa preliminare e propedeutica a
quella tipica di riscossione, la quale presuppone un titolo
(anche non definitivo, nei casi – come l’imposta di registro di
riscossione frazionata - v. art. 56 d.P.R. n. 131/1986 e 68
d.lgs. n. 546/1992) e, nei casi di emissione della cartella, un
titolo iscritto a ruolo.
Secondo un più risalente orientamento la disposizione di
cui all’art. 78 T.U. registro si riferiva solo all’ipotesi in cui la
definitività dell'accertamento conseguiva alla mancata
impugnazione dell'atto impositivo notificato al contribuente (v.
Cass. n. 23614/2011; Cass. n. 8998/2007).
Tuttavia, l’orientamento di questa Corte progressivamente
affermatosi è, invece, nel senso che il meccanismo
acceleratorio delle decadenze stabilito dall'art. 76 d.P.R. 26
aprile 1986, n. 131 ed il più lungo termine di prescrizione
decennale previsto all’art. 78 T.U. registro devono essere
interpretati in termini coordinati, per cui l'art. 76, comma 2,
lett. b), T.U. registro, laddove fa decorrere il termine di
decadenza dal formarsi del giudicato che abbia deciso il ricorso
proposto dal contribuente avverso l'avviso di rettifica e
liquidazione della maggior imposta di registro, deve
necessariamente essere inteso nel senso che la predetta
decadenza disciplini soltanto la residuale ipotesi in cui, a
seguito della sentenza in giudicato che abbia deciso sul ricorso
del contribuente avverso l'avviso di rettifica e liquidazione,
7 di 11

--- Pagina 8 ---

Numero registro generale 12409/2021
Numero sezionale 6264/2025
Numero di raccolta generale 30919/2025
l'Amministrazione sia tenuta a procedere ad un ulteriore
Data pubblicazione 25/11/2025
accertamento d'imposta entro il termine di decadenza ivi
previsto (così, Cass. n. 26743/2024, che richiama Cass. nn.
13178/2014 e 13179/2014, che richiama Cass. n. 1196/2020;
Cass. n. 6617/2011; Cass. n. 19207/2004; nello stesso senso
Cass. n. 15619/2014; Cass. n. 20153/2014, Cass. n.
21623/2015).
Il discrimine tra attività di accertamento/liquidazione (che
confluiscono un unico atto) e di riscossione è, dunque, data
dalla autosufficienza del titolo, il che significa che non vi è
ragione di discussione quando l’avviso di liquidazione non sia
stato impugnato, essendosi consolidata nei termini ivi stabiliti
la pretesa tributaria, mentre, in caso di accertamento
giudiziale (e quindi di impugnazione dell’avviso), la previsione
dell’art. 76, comma 2, d.P.R. n. 131/1986, nello stabilire il
termine triennale di decadenza dal passaggio in giudicato della
sentenza, relega l’attività conseguente dell’Ufficio ancora nella
fase di accertamento per la determinazione dell'imposta,
dettando un termine (decadenziale) accelleratorio di tale fase
non di quella di riscossione, ponendo quindi l’esigenza di
adottare un nuovo avviso di liquidazione con cui stabilire
l’ammontare della pretesa ed i relativi accessori (v. su tali
principi, Cass. n. 28882/2024; Cass. n. 15184/2020; nel
medesimo senso, Cass. n. 26743/2024 cit.).
In senso contrario, la definitività dell'atto impositivo
determinata dalla sentenza di merito comporta – diversamente
da quanto opinato dalla difesa della contribuente - che la
pretesa liquidatoria vada esercitata entro il termine decennale
di prescrizione previsto dall'art. 78 d.P.R. n. 131/1986 e non
anche entro quello triennale di decadenza di cui all'art. 76 del
medesimo decreto, che concerne l'esercizio del potere di
8 di 11

--- Pagina 9 ---

Numero registro generale 12409/2021
Numero sezionale 6264/2025
Numero di raccolta generale 30919/2025
imposizione (cfr., ex multis, Cass. n. 15184/2020, che
Data pubblicazione 25/11/2025
richiama Cass. n. 11555/2018; Cass. n. 16354/2014; Cass. n.
12748/2014; Cass. n. 15619/2014), né tanto meno in quello
(di prescrizione) di cinque anni, non previsto per l’imposta in
esame, tenuto conto del disposto dell’art. 78 d.P.R. n.
131/1986.
Dunque, nei casi in cui l’avviso non sia stato impugnato,
oppure nelle ipotesi in cui la sentenza che ha deciso
sull’impugnazione dell’avviso sia divenuta definita e non
necessiti di ulteriori attività per la determinazione del credito
(per avere la sentenza rigettato interamente il ricorso avverso
l'atto impositivo o per avere, in caso di accoglimento parziale
di detto ricorso, provveduto essa stessa a tale
determinazione), il credito erariale potrà essere riscosso
nell'ammontare risultante dalla sentenza senza alcun termine
di decadenza, ma solo nel rispetto del termine prescrizionale
decennale, decorrente dalla data di passaggio in giudicato
della sentenza, risultante dal d.P.R. n. 131/1986, art. 78 (cfr.,
ex multis, Cass. n. 21623/2015; Cass. n. 11555/2015; Cass.
n. 16354/2014; Cass. n. 12748/2014; Cass. n. 15619/2014,
cui adde Cass. n. 15184/2020; Cass. n. 28882/2024; Cass. n.
26743/2024 citt.).
VI - Alla luce di quanto illustrato va, in conclusione,
chiarito, che l'imposta di registro è suscettibile di essere
liquidata mediante lo specifico atto a ciò funzionale, costituito
dall’avviso di liquidazione.
Una volta che la pretesa fiscale sia divenuta definitiva nei
termini sopra indicati, vale a dire non sia più controvertibile e
sia determinata nel suo complessivo ammontare, il
procedimento di esazione del tributo esce fuori dalla fase di
accertamento e non operano più i termini di decadenza,
9 di 11

--- Pagina 10 ---

Numero registro generale 12409/2021
Numero sezionale 6264/2025
Numero di raccolta generale 30919/2025
restando il contribuente soggetto alla sola azione di
Data pubblicazione 25/11/2025
riscossione, per la quale rileva il termine di prescrizione, che
nella specie è fissato dall’art. 78 T.U.R. in dieci anni.
Trattandosi, invece, nel caso concreto, di cartella di
pagamento per il recupero dell’imposta di registro e,
costituendo essa un atto tipicamente riscossivo, è logico
dedurne che non si poneva affatto il problema della decadenza
presidiata dall’art. 76 citato dalla Commissione, rientrando
detta fase dell’azione dell’amministrazione finanziaria nel
campo di operatività dell’art. 78 d.P.R. n. 131/1986 e non del
citato art. 76 (cfr. Cass. n. 21623/2015; Cass. n.
24892/2020).
VII - Per tale via, la sentenza impugnata è certamente
errata per aver applicato il suddetto termine di decadenza,
peraltro a fronte di una ritenuta (non indicata nei suoi estremi)
sentenza non ancora passata in giudicato - come segnalato
dalla Commissione, in termini, tuttavia, contestati dalla difesa
erariale secondo cui gli originari avvisi non erano stati
impugnati – che avrebbe, se confermata tale circostanza,
giustificato una riscossione frazionata.
VIII - Il ricorso va, dunque, accolto e l'impugnata sentenza
va cassata, con rinvio alla Corte di giustizia tributaria di
secondo grado della Campania per un nuovo esame della
causa alla luce dei principi sopra illustrati.
P.Q.M.
la Corte accoglie il ricorso, cassa la sentenza impugnata e
rinvia alla Corte di Giustizia tributaria di secondo grado della
Campania, in diversa composizione, anche per regolare le
spese del presente grado di giudizio .
10 di 11

--- Pagina 11 ---

Numero registro generale 12409/2021
Numero sezionale 6264/2025
Numero di raccolta generale 30919/2025
Così deciso in Roma, nella camera di consiglio del 16
Data pubblicazione 25/11/2025
settembre 2025 .
IL PRESIDENTE
Giacomo Maria Stalla
11 di 11