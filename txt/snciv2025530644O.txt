======================================================================
Civile Ord. Sez. 5   Num. 30039  Anno 2025
Presidente: FUOCHI TINARELLI GIUSEPPE
Relatore: GRAZIANO FRANCESCO
Data pubblicazione: 13/11/2025
======================================================================

ORDINANZA
sul ricorso iscritto al n. 29401/2016 R.G. proposto da:
AGENZIA DELLE ENTRATE, elettivamente domiciliata in ROMA, VIA
DEI PORTOGHESI 12, presso l'AVVOCATURA GENERALE DELLO
STATO (ADS80224030587), che la rappresenta e difende
-ricorrente-
contro
CONAGRIP - CONSORZIO AGRICOLTORI PUGLIESI, elettivamente
domiciliato in ROMA, VIA OSLAVIA 28, presso lo studio dell’avvocato
BOTTACCHIARI ROBERTO (BTTRRT63L11H501Q), che lo rappresenta
e difende
-controricorrente-
avverso SENTENZA di COMM.TRIB.REG. DELLA PUGLIA - SEZ.ST.
FOGGIA n. 1588/27/16 depositata il 17/06/2016.
Udita la relazione svolta nella camera di consiglio del 13/06/2025 dal
Consigliere GIACOMO MARIA NONNO.
FATTI DI CAUSA
1. Con la sentenza n. 1588/27/16 del 17/06/2016, la
Commissione tributaria regionale della Puglia - Sezione staccata di

--- Pagina 2 ---

Foggia (di seguito CTR) rigettava l’appello proposto dall’Agenzia delle
entrate (di seguito AE) avverso la sentenza n. 143/07/12 della
Commissione tributaria provinciale di Foggia (di seguito CTP), che
aveva accolto il ricorso di CON.AGRI.P. - Consorzio Agricoltori Pugliesi
(di seguito, Conagrip) nei confronti di un avviso di accertamento per
IRES, IVA e IRAP relative all’anno d’imposta 2006.
1.1. Come emerge dalla sentenza impugnata, l’avviso di
accertamento era stato emesso in ragione dell’utilizzazione, da parte
del Consorzio contribuente, di fatture per operazioni ritenute
soggettivamente e oggettivamente inesistenti.
1.2. La CTR rigettava l’appello di AE evidenziando che: a) «le
fatture ove fossero eventualmente soggettivamente inesistenti
po[teva]no sempre dedursi in base al disposto dell’attuale
normativa»; b) non vi era prova certa che le fatture emesse dalla
ditta Landriscina Vini fossero soggettivamente o oggettivamente
inesistenti, tenuto conto che le stesse erano state «regolarmente
annotate e pagate con mezzi tracciabili», «che la Landriscina Vini
possedeva delle cantine vinicole, di cui una presa in affitto con
regolare contratto registrato» e che i controlli effettuati non avevano
evidenziato alcuna anomalia; c) non vi erano nemmeno prove certe in
ordine ad un accordo tra Landriscina Vini e terzi soggetti al fine di
frodare il fisco e, soprattutto, che «il Consorzio fosse a conoscenza di
eventuali società di fatto della Landriscina Vini con altri soggetti e
della loro eventuale attività fraudolenta».
2. AE impugnava la sentenza della CTR con ricorso per cassazione,
affidato a un unico motivo.
3. Conagrip resisteva con controricorso.
RAGIONI DELLA DECISIONE
1. Con l’unico motivo di ricorso AE deduce, in relazione all’art.
360, primo comma, n. 3, cod. proc. civ., la violazione e la falsa
2 di 6

--- Pagina 3 ---

applicazione dell’art. 109 del d.P.R. 22 dicembre 1986, n. 917 (Testo
Unico delle Imposte sui Redditi - TUIR), dell’art. 39, primo comma,
del d.P.R. 29 settembre 1973, n. 600, degli artt. 19 e 54, secondo
comma, del d.P.R. 26 ottobre 1972, n. 633 (decreto IVA), e degli
artt. 2697 e 2727 cod. civ., per avere la CTR: a) del tutto ignorato la
deduzione, da parte dell’Ufficio, di elementi indiziari da cui si
evincerebbero alcune anomalie nello svolgimento dell’attività della
ditta Lindriscina Vini (assenza di contabilità; manomissione della
macchina microfilmatrice; incompletezza dei documenti di trasporto;
fatturato milionario senza dipendenti; assenza di rapporti commerciali
con i produttori di uva; diminuzione di consumi di energia elettrica),
tali da far ritenere che la stessa abbia emesso fatture per operazioni
soggettivamente e oggettivamente inesistenti; b) illegittimamente
invertito l’onere della prova, atteso che, a fronte delle presunzioni
allegate, graverebbe sul Consorzio contribuente l’onere di provare
l’effettiva esistenza delle operazioni sottostanti alle fatture e, a fronte
di operazioni soggettivamente inesistenti, di provare la propria buona
fede; c) indebitamente valorizzato a fini probatori elementi del tutto
irrilevanti (pagamento delle fatture; controlli del Ministero delle
politiche agricole).
1.1. La complessa censura è fondata.
1.2. Secondo la giurisprudenza di questa Corte,
«l'Amministrazione finanziaria, la quale contesti che la fatturazione
attenga ad operazioni soggettivamente inesistenti, inserite o meno
nell'ambito di una frode carosello, ha l'onere di provare, anche solo in
via indiziaria, non solo l'oggettiva fittizietà del fornitore ma anche la
consapevolezza del destinatario che l'operazione si inseriva in una
evasione dell'imposta; la prova della consapevolezza dell'evasione
richiede che l'Amministrazione finanziaria dimostri, in base ad
elementi oggettivi e specifici non limitati alla mera fittizietà del
3 di 6

--- Pagina 4 ---

fornitore, che il contribuente sapeva o avrebbe dovuto sapere, con
l'ordinaria diligenza in rapporto alla qualità professionale ricoperta,
che l'operazione si inseriva in una evasione fiscale, ossia che egli
disponeva di indizi idonei a porre sull'avviso qualunque imprenditore
onesto e mediamente esperto sulla sostanziale inesistenza del
contraente; incombe sul contribuente la prova contraria di aver agito
in assenza di consapevolezza di partecipare ad un'evasione fiscale e
di aver adoperato, per non essere coinvolto in una tale situazione, la
diligenza massima esigibile da un operatore accorto secondo criteri di
ragionevolezza e di proporzionalità in rapporto alle circostanze del
caso concreto, non assumendo rilievo, a tal fine, né la regolarità della
contabilità e dei pagamenti, né la mancanza di benefici dalla rivendita
delle merci o dei servizi» (così Cass. n. 9851 del 20/04/2018, alla cui
motivazione integralmente si rimanda; conf., tra le tante, Cass. n.
11873 del 15/05/2018; Cass. n. 17619 del 05/07/2018; Cass. n.
21104 del 24/08/2018; Cass. n. 27555 del 30/10/2018; Cass. n.
27566 del 30/10/2018; Cass. n. 5873 del 28/02/2019; Cass. n.
15369 del 20/07/2020).
1.2.1. Per quanto concerne, invece, l’utilizzo di fatture attinenti ad
operazioni oggettivamente inesistenti, anche in questo caso l'onere
della prova «è a carico dell'Amministrazione finanziaria e può essere
assolto mediante presunzioni semplici, come l'assenza di una idonea
struttura organizzativa (locali, mezzi, personale, utenze), mentre
spetta al contribuente, ai fini della detrazione dell'IVA e della
deduzione dei relativi costi, provare l'effettiva esistenza delle
operazioni contestate, non potendo tale onere ritenersi assolto con
l'esibizione della fattura ovvero in ragione della regolarità formale
delle scritture contabili o dei mezzi di pagamento adoperati, in quanto
essi vengono di regola utilizzati proprio allo scopo di far apparire reale
un'operazione fittizia» (da ultimo, Cass. n. 9723 del 10/04/2024).
4 di 6

--- Pagina 5 ---

Peraltro, l’Amministrazione finanziaria non ha l’onere «di dimostrare
la mala fede del contribuente, atteso che, una volta accertata
l'assenza dell'operazione, non è configurabile la buona fede di
quest'ultimo, che sa certamente se ed in quale misura ha
effettivamente ricevuto il bene o la prestazione per la quale ha
versato il corrispettivo» (Cass. n. 28628 del 18/10/2021; Cass. n.
18118 del 14/09/2016).
1.2.2. Grava, invece, sul contribuente l’onere di provare: i)
l'effettiva esistenza delle operazioni contestate, non potendo tale
onere ritenersi assolto con l'esibizione della fattura, ovvero in ragione
della regolarità formale delle scritture contabili o dei mezzi di
pagamento adoperati, in quanto essi vengono di regola utilizzati
proprio allo scopo di far apparire reale un'operazione fittizia (Cass. n.
28628 del 2021, cit.); ii) in alternativa, che le operazioni siano solo
soggettivamente inesistenti e, quindi, che i beni o servizi oggetto di
quelle fatture siano stati effettivamente acquistati ma non già
dall’impresa che quelle fatture ha formalmente emesso.
1.3. Ciò precisato, AE ha indicato una serie di circostanze
indiziarie dalle quali emergono con evidenza anomalie gestionali della
ditta Lindriscina Vini, le quali inducono a ritenere che la stessa sia un
soggetto fittizio o, comunque, meramente interposto.
1.4. Tali elementi istruttori sono stati del tutto ignorati dalla CTR,
la quale, da un lato, ha ritenuto che non sia stata fornita la prova
certa dell’inesistenza soggettiva o oggettiva delle operazioni
contestate e, dall’altro, ha valorizzato elementi formali del tutto
irrilevanti, quali l’esistenza delle fatture, il regolare pagamento delle
stesse ovvero i controlli positivi effettuati dal Ministero delle politiche
agricole.
1.5. Una simile decisione viola all’evidenza i principi più sopra
elencati: la CTR avrebbe dovuto valutare gli elementi indiziari forniti
5 di 6

--- Pagina 6 ---

dall’Amministrazione finanziaria, verificare la loro sufficienza ai fini
dell’inversione dell’onere della prova e, in caso positivo, verificare se
il Consorzio abbia fornito detta prova, rifuggendo dal valorizzare
elementi prettamente formali, quali la regolarità della
documentazione contabile e dei pagamenti effettuati. Inoltre, quanto
alla contestazione di utilizzazione di fatture soggettivamente
inesistenti, il giudice di appello avrebbe dovuto verificare la
conoscenza o conoscibilità della eventuale frode perpetrata dal
fornitore in capo a Conagrip.
1.6. I superiori errori di diritto della CTR comportano, pertanto,
l’accoglimento del motivo di ricorso.
2. In conclusione, il ricorso va accolto e la sentenza impugnata va
cassata e rinviata alla Corte di giustizia tributaria di secondo grado
della Puglia, in diversa composizione, per nuovo esame e per le spese
del presente procedimento.
P.Q.M.
La Corte accoglie il ricorso, cassa la sentenza impugnata e rinvia alla
Corte di giustizia tributaria di secondo grado della Puglia, in diversa
composizione, anche per le spese del presente procedimento.
Così deciso in Roma, il 13/06/2025.
Il Presidente
GIUSEPPE FUOCHI TINARELLI
6 di 6