======================================================================
Civile Ord. Sez. 5   Num. 30039  Anno 2025
Presidente: FUOCHI TINARELLI GIUSEPPE
Relatore: GRAZIANO FRANCESCO
Data pubblicazione: 13/11/2025
======================================================================

Registro: n. 12952/2018 R.G. | Cron. | Rep. | A.C. 8 luglio 2025
Oggetto: IVA, IRPEF e IRAP - Reddito d'impresa - Studi di settore.

AVVISO ACCERTAMENTO –  S.A.S. - ACCANTONAMEN TO QUOTA T.F.M. – DEDUCIBILITA’
ORDINANZA
sul ricorso iscritto al n. 24777/2019 R.G. proposto da:
AGENZIA DELLE ENTRATE, in persona del Direttore Generale p.t.,
rappresentate e difesa ex lege dall’Avvocatura Generale dello Stato
CONTRO
SOCIETA’ ALBERGO RISTORANTE “AL TERRAZZO” s.a.s. in persona
del legale rapp.te pro tempore, ALBERTINA MARIA RAMELLA, in
proprio e quale legale rappresentante p.t. e socia, CLAUDIA
PAGANI, in qualità di socia, rappresentate e difese dagli avv.ti
Francesco Giuliani e Valentina Guzzanti del foro di Roma giusta
procura speciale in atti
- controricorrenti–

--- Pagina 2 ---

avverso la sentenza della Commissione Tributaria Regionale della
Lombardia n. 3749/16/2018, pubblicata il 11.9.2018, non
notificata;
udita la relazione svolta all’adunanza camerale del 6 novembre
2025 dal consigliere Maria Clara SALI;
FATTI DI CAUSA
1. Con avviso di accertamento relativo all'anno di imposta 2011,
l'Agenzia delle Entrate rilevava nei confronti della società Albergo
Ristorante Al Terrazzo s.n.c. (poi s.a.s.), l'indebita deduzione di
accantonamenti per trattamento di fine mandato a favore degli
amministratori per complessivi euro 67.881,00. Considerato che
nell'anno di imposta 2011 non erano stati corrisposti compensi agli
amministratori, non vi erano quote di accantonamento per TFM da
portare in deduzione. Ripreso quindi a tassazione l'importo di euro
67.881,00, l'Ufficio accertava un maggior reddito pari ad euro
113.239,00 nei confronti della società, che imputava pro quota alle
due socie Pagani Claudia e Ramella Albertina Maria, ai sensi
dell’art. 105 T.U.I.R.,  con successivi avvisi di accertamento.
2. La società e le due socie impugnavano i rispettivi atti impositivi. I
ricorsi, previa riunione, vanivano accolti dalla CTP di Milano.
3. La CTR della Lombardia, adita dall'Ufficio, rigettava l'appello,
confermando la sentenza di primo grado.
4. L'Agenzia delle Entrate ricorre per Cassazione avverso la sentenza
indicata in epigrafe sulla base di un unico motivo.
5. La società AL TERRAZZO s.a.s., Albertina Maria Ramella e Claudia
Pagani resistono con controricorso.
6. E’ stata fissata l’adunanza camerale 6.11.2025.
7. Le parti controricorrenti hanno depositato tempestiva memoria.
RAGIONI DELLA DECISIONE
1. Con il primo ed unico motivo, rubricato «Violazione e falsa
applicazione dell'articolo 105 commi 1 E 4 del D.P.R. n. 917 del
2 di 5

--- Pagina 3 ---

1986, in relazione all'articolo 360 comma 1, numero 3, c.p.c.»,
l’Agenzia delle Entrate assume che la CTR abbia errato nel ritenere
che il trattamento di fine mandato non sia subordinato alle
medesime limitazioni previste per il trattamento di fine rapporto dei
lavoratori subordinati. Infatti, contrariamente a quanto ritenuto
dalla CTR, il rinvio alla disciplina civilistica contenuto nell'articolo
105 del T.U.I.R.  è di carattere generale. Il legislatore fiscale,
pertanto, non ha dettato per detti accantonamenti una disciplina
derogatoria, con la conseguenza che anche fiscalmente
l'accantonamento deducibile annualmente non deve essere
superiore all'importo della retribuzione dovuta per l'anno stesso
divisa per 13,5, alla condizione che detti accantonamenti risultino
in conti individuali dei singoli dipendenti. Il diritto alla deduzione da
parte della società erogante è condizionato alla sussistenza di un
atto che preveda espressamente detta indennità anche nel suo
ammontare, con data certa anteriore al rapporto. In mancanza di
detto requisito ossia della specifica preventiva determinazione gli
accantonamenti operati in bilancio devono essere portati in
aumento nella dichiarazione dei redditi e la deduzione fiscale
rinviata al momento della effettiva percezione dell'indennità
medesima da parte degli amministratori. In sostanza, secondo la
parte ricorrente, il rinvio operato dall'articolo 105 deve essere
inteso come rinvio alle disposizioni legislative previste per il t.f.r.,
con la conseguenza che anche l'accantonamento al TFM operato in
misura superiore al compenso annualmente stabilito diviso per il
coefficiente 13,5 deve considerarsi fiscalmente indeducibile.
1.1. Il motivo è in parte infondato e in parte inammissibile.
1.2.Come già statuito in controversie analoghe (Cass. n.
3385/2025, Cass. 07/06/2024, n. 15966 e Cass. n.25435/2022, tra
le stesse parti), questa Corte ha già escluso che, in mancanza di
una norma che obblighi le società a provvedere all'ammortamento
delle quote del trattamento di fine mandato degli amministratori
3 di 5

--- Pagina 4 ---

nelle forme previste per i lavoratori dipendenti, possa applicarsi
l’art. 2120 cod. civ., dettato per questi ultimi (Cass. 29/08/2022, n.
25435; Cass. 06/11/2020, n. 24848). Si è precisato che tale
assunto è in linea con l’ulteriore principio affermato in tema di
redditi di impresa, in base al quale, in ragione del combinato
disposto degli artt. 17, comma 1, lett. c), e 105 T.U.I.R., possono
essere dedotte in ciascun esercizio, secondo il principio di
competenza, le quote accantonate per il trattamento di fine
mandato, previsto in favore degli amministratori delle società,
purché la previsione di detto trattamento risulti da un atto scritto
avente data certa anteriore all'inizio del rapporto, che ne specifichi
anche l'importo: in mancanza di tali presupposti, trova applicazione
il principio di cassa, come disposto dall'art. 95, comma 5, T.U.I.R.,
che stabilisce la deducibilità dei compensi spettanti agli
amministratori delle società nell'esercizio nel quale sono corrisposti
(Cass. 10/07/2023, n. 19445, Cass. 19/10/2018, n. 26431).
1.3. Inammissibile è invece il profilo della censura relativo alla
assunta indeducibilità degli accantonamenti del TFM per mancanza
di un atto avente data certa anteriore all'inizio del rapporto che ne
specificasse anche l'importo. Ciò in quanto l’Agenzia non prende
specifica posizione a fronte delle affermazioni della C.T.R., secondo
cui “l’accantonabile è espressamente stabilito nel verbale di
assemblea dell’8 marzo 2011, allegato 4 al ricorso introduttivo
proposto dalla società” e ancora :”In merito, non vi è alcun dubbio
sul verbale che aveva stabilito a suo tempo il quantum”. Trattasi
peraltro di accertamento in fatto non censurabile in sede di
legittimità
2. In conclusione, il ricorso va rigettato.
3. Le spese seguono la soccombenza.
4. Rilevato che risulta soccombente una parte ammessa alla
prenotazione a debito del contributo unificato, per essere
amministrazione pubblica difesa dall'Avvocatura Generale dello
4 di 5

--- Pagina 5 ---

Stato, non si applica l'art. 13, comma 1-quater, d.P.R. 30 maggio
2002, n. 115 (Cass., Sez. 6 - L, Ordinanza n. 1778 del 29/01/2016,
Rv. 638714).
P.Q.M.
La Corte rigetta il ricorso;
condanna l’Agenzia delle Entrate al pagamento delle spese
processuali, che liquida in complessivi euro 200,00 per esborsi,
euro 4.100,00 per compensi, oltre rimborso forfetario nella misura
del 15%, IVA E CPA come per legge.
Così deciso in Roma, nella camera di consiglio 6.11.2025
Il Presidente
(Andreina Giudicepietro)
5 di 5