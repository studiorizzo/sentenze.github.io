======================================================================
Civile Ord. Sez. 5   Num. 30039  Anno 2025
Presidente: FUOCHI TINARELLI GIUSEPPE
Relatore: GRAZIANO FRANCESCO
Data pubblicazione: 13/11/2025
======================================================================

OGGETTO
composta dai seguenti magistrati:
REVOCA AGEVOLAZIONE IVA PRIMA CASA – CATEGORIA CATASTALE
Giacomo Maria Stalla Presidente
Angelo Maria Socci Consigliere
Ugo Candia Consigliere - rel. -
Alessio Liberati Consigliere
Andrea Penta Consigliere
Ud. 16/09/2025
ha deliberato di pronunciare la seguente
ORDINANZA
sul ricorso iscritto al n. 28597/2021 del ruolo generale,
proposto
DA
VOLPE BIAGIA (codice fiscale VLP BGI 56L61 B804 C),
rappresentata e difesa, in forza di procura speciale e nomina
poste in calce al ricorso, dall’avv. Salvatore Amico (codice
fiscale MCA SVT 71C16 F158 G).
- RICORRENTE -
CONTRO
l’AGENZIA DELLE ENTRATE (codice fiscale 06363391001), in
persona del Direttore pro tempore, rappresentata e difesa
dall’Avvocatura Generale dello Stato (codice fiscale
80224030587).
- CONTRORICORRENTE -

--- Pagina 2 ---

Numero registro generale 28597/2021
Numero sezionale 6266/2025
per la cassazione della sentenza n. 6927/2/2021 della
Numero di raccolta generale 30921/2025
Commissione tributaria regionale della Sicilia, depositata il 23
Data pubblicazione 25/11/2025
luglio 2021, non notificata.
UDITA la relazione svolta all’udienza camerale del 16 settembre
2025 dal Consigliere Ugo Candia.
FATTI DI CAUSA
1. Oggetto del contendere è la pretesa di cui all’avviso in
atti con cui l’Agenzia delle Entrate aveva revocato le
agevolazioni per l’acquisto della prima casa in relazione al
contratto di compravendita stipulato in data 12 aprile 2007
(nello specifico l’IVA al 4% prevista dalla Tabella A – Parte II –
n. 21 allegata al d.P.R. 633/1972) per violazione dell’art. 1,
Nota II-bis della Tariffa – Parte Prima – allegata al d.P.R. n.
131/1986, così recuperando a tassazione l'aliquota IVA
ordinaria (del 20%) sulla base della nota del Comune di
Acquedolci del 30 giugno 2008, secondo cui il complesso
edilizio in cui era ricompreso l’abitazione oggetto di vendita
era stato realizzato su area sita in zona ricettiva, alberghiera
ed extra alberghiera, per cui l'unità immobiliare
compravenduta avrebbe dovuto essere accatastata nella
categoria speciale D2, anziché in A2.
2. La Commissione tributaria regionale della Sicilia
accoglieva l’appello proposto dall’Agenzia delle Entrate contro
la pronuncia n. 581/12/2013 della Commissione tributaria
provinciale di Messina, rilevando che dall'esame della
documentazione prodotta emergeva che l'immobile oggetto
della pretesa tributaria faceva parte di un complesso edilizio a
carattere residenziale turistico e che con la citata nota del 30
giugno 2008 il Comune aveva precisato che gli immobili in
questione ricadevano in zona D2 del piano regolatore, per cui
2 di 10

--- Pagina 3 ---

Numero registro generale 28597/2021
Numero sezionale 6266/2025
come tali dovevano essere accatastati e non anche nella
Numero di raccolta generale 30921/2025
categoria A2.
Data pubblicazione 25/11/2025
Sulla base di tale premessa, la Commissione riteneva che
la permanenza della destinazione urbanistica dell'immobile in
zona D2 precludesse l'applicazione dell’agevolazione prevista
per la cessione degli immobili destinati ad abitazione principale
di categoria A2, di cui alla Tabella – Parte II, n. 21 allegata al
d.P.R. n. 633/1972.
Di conseguenza, considerando che l'unità immobiliare
rientrava tra quelle strumentali per natura, in quanto facente
parte del complesso immobiliare che nella sua interezza era
una residenza turistico-alberghiera, conformemente alle
abilitazioni rilasciate dal comune, reputava che l’erronea
classificazione catastale del bene in A2 non potesse costituire
valida ragione per ritenere applicabile agli acquisti di tali
immobili la predetta disciplina fiscale di vantaggio.
3. Biagia Volpe proponeva ricorso per cassazione avverso
detta pronuncia con atto notificato il 12 novembre 2021,
formulando tre motivi di impugnazione, depositando in data 6
agosto 2025 memoria ex art. 380-bis.1. c.p.c.
4. L’Agenzia delle Entrate resisteva con controricorso
notificato il 21 dicembre 2021.
RAGIONI DELLA DECISIONE
1. Con il primo motivo di ricorso la ricorrente ha eccepito,
con riferimento al parametro di cui all’art. 360, primo comma,
num. 4, c.p.c., la violazione dell’art. 16 d.P.R. n. 633/1972,
del d.m. n. 218/1969, dell’art. 6 d.P.R. n. 1142/1949 e del
d.m. Finanze n. 701/1994, nonché dell'art. 1, comma 336,
3 di 10

--- Pagina 4 ---

Numero registro generale 28597/2021
Numero sezionale 6266/2025
Numero di raccolta generale 30921/2025
della legge n. 311/2004, per non avere la Commissione
Data pubblicazione 25/11/2025
considerato che:
- sin dal momento della stipula dell’atto di compravendita
da parte della ricorrente l’immobile acquistato aveva sempre
mantenuto una apposita categoria catastale (A2 civile
abitazione) che consentiva la fruizione delle agevolazioni fiscali
ai fini IVA;
- successivamente al provvedimento di sospensione, in
sede cautelare, pronunciato dal TAR di Catania, relativo alla
richiesta di modifica della categoria catastale di tutti gli
immobili da A2 a D2, il Comune di Acquedolci aveva rilasciato
la certificazione richiesta, desistendo da ogni ulteriore azione
amministrativa e riconoscendo, di fatto, le ragioni della società
dante causa della ricorrente;
- la nota del Comune di Acquedolci non era un
provvedimento idoneo a modificare il classamento catastale,
ovvero ad incidere sulla destinazione della casa di abitazione
acquistata dalla ricorrente;
- né il Comune di Acquedolci e meno che mai l’Agenzia
delle Entrate, avevano proceduto alla variazione catastale da
A2 a D2 degli immobili de quibus, con la conseguenza che gli
edifici destinati ad edilizia privata, quale quello oggetto di
causa, avevano mantenuto l’originaria categoria catastale e
cioè la A2;
- per procedere alla revoca delle agevolazioni, l’Agenzia
delle Entrate avrebbe dovuto effettuare un accertamento in
concreto, fondato su propri atti amministrativi, incidenti sulla
categoria catastale, ovvero sulle altre condizioni, previste dalla
legge (art. 16 D.P.R. 633/1972 ed art. 1, Nota II-bis della
Tariffa, Parte Prima, allegata al DPR n. 131/1986), per la
4 di 10

--- Pagina 5 ---

Numero registro generale 28597/2021
Numero sezionale 6266/2025
Numero di raccolta generale 30921/2025
concessione dei benefici per l’acquisto della c.d. prima casa,
Data pubblicazione 25/11/2025
assumendo che, in assenza di tale intervento e di una
variazione del classamento catastale da parte dell’Ufficio, la
decisione impugnata aveva violato l’art. 1, comma 336, della
legge n. 311/2004.
2. Con la seconda doglianza l’istante ha denunciato, con
riguardo all’art. 360, primo comma, num 3, c.p.c., la
violazione dell’art. 16 d.P.R. n. 633/1973 e del d.m. 218/1968,
contestando la valutazione del Giudice regionale nella parte in
cui aveva accolto l’appello proposto dall’Agenzia in base al
rilievo secondo cui l’immobile acquistato dalla ricorrente
avrebbe dovuto essere accatastato nella categoria speciale D2
(alberghi etc.) e non nella categoria A2 (civile abitazione),
perchè era stato costruito su terreno facente parte di un
complesso immobiliare adibito a struttura ricettivo-turistica.
Ciò sostenendo che sussistevano tutte le condizioni
necessarie per godere del beneficio “prima casa” (per non
avere l’immobile caratteristiche di lusso, l’essere adibito ad
uso abitativo, per non avere l’istante altri diritti di proprietà,
uso, usufrutto, abitazione, su altra casa di abitazione situata
nel territorio del comune in cui si trova l’immobile acquistato
con l’agevolazione prima casa e per non avere la ricorrente, in
tutto il territorio nazionale, diritti di proprietà, usufrutto, uso,
abitazione e nuda proprietà su altra casa di abitazione
acquistata dallo stesso soggetto o dal coniuge con
l’agevolazione prima casa), osservando sul punto che le
predette disposizioni non operano alcun riferimento alla
categoria catastale e/o al classamento del bene medesimo,
bensì esclusivamente alle dimensioni, rifiniture e
caratteristiche del bene come sopra indicate.
5 di 10

--- Pagina 6 ---

Numero registro generale 28597/2021
Numero sezionale 6266/2025
3. Con la terza ragione di impugnazione la ricorrente ha
Numero di raccolta generale 30921/2025
eccepito, in relazione al paradigma di cui all’art. 360, primo
Data pubblicazione 25/11/2025
comma, num. 3, c.p.c., la violazione dell’art. 1, Nota-II bis
della Tariffa, Parte Prima, allegata al d.P.R. n. 131/1986,
ribadendo che nel momento in cui si era verificato l’effetto
traslativo l’unità immobiliare compravenduta risultava essere
accatastata nella categoria A2 (civile abitazione), per cui
dovevano ritenersi corrette e non mendaci le dichiarazioni rese
in ordine al carattere non di lusso dell’immobile acquistato,
peraltro mai sconfessato da alcun tipo di accertamento di
fatto.
4. I motivi vanno esaminati congiuntamente in quanto
connessi. Essi sono fondati.
5. La questione agitata nel ricorso è stata anche di recente
esaminata da questa Corte (v. Cass. n. 24462/2024) in
fattispecie analoga, se non del tutto sovrapponibile.
In assenza di argomenti contrari va allora qui ribadito che:
- la Tabella A, Parte Seconda, n. 21, allegata al d.P.R. n.
633/1972 e richiamata dall'art. 16 dello stesso d.P.R., nel
testo vigente ratione temporis, prevede che sono soggetti
all’aliquota IVA del 4% le «case di abitazione non di lusso
secondo i criteri di cui al decreto del Ministro dei lavori pubblici
2 agosto 1969, pubblicato nella Gazzetta Ufficiale n. 218 del
27 agosto 1969, ancorchè non ultimate, purchè permanga
l'originaria destinazione, in presenza delle condizioni di cui alla
Nota II-bis all'art. 1 della tariffa, Parte Prima, allegata al testo
unico delle disposizioni concernenti l'imposta di registro,
approvato con decreto del Presidente della Repubblica 26
aprile 1986, n. 131. In caso di dichiarazione mendace nell'atto
di acquisto, ovvero di rivendita nel quinquennio dalla data
6 di 10

--- Pagina 7 ---

Numero registro generale 28597/2021
Numero sezionale 6266/2025
dell'atto, si applicano le disposizioni indicate nella predetta
Numero di raccolta generale 30921/2025
nota»;
Data pubblicazione 25/11/2025
- nella menzionata Nota II-bis all'art. 1 della Tariffa,
allegata al d.P.R. n. 131 del 1986, con riferimento all'imposta
di registro, e sempre nel testo vigente ratione temporis, si
stabilisce che «1. Ai fini dell'applicazione dell'aliquota del 3 per
cento agli atti traslativi a titolo oneroso della proprietà di case
di abitazione non di lusso e agli atti traslativi o consuntivi della
nuda proprietà, dell'usufrutto, dell'uso e dell'abitazione relativi
alle stesse, devono ricorrere le seguenti condizioni:
...omissis... 2. In caso di cessioni soggette ad imposta sul
valore aggiunto le dichiarazioni di cui alle lettere a), b) e c) del
comma 1, comunque riferite al momento in cui si realizza
l'effetto traslativo possono essere effettuate, oltre che nell'atto
di acquisto, anche in sede di contratto preliminare. 3. Le
agevolazioni di cui al comma 1, sussistendo le condizioni di cui
alle lettere a), b) e c) del medesimo comma 1, spettano per
l'acquisto, anche se con atto separato, delle pertinenze
dell'immobile di cui alla lettera a). Sono ricomprese tra le
pertinenze, limitatamente ad una per ciascuna categoria, le
unità immobiliari classificate o classificabili nelle categorie
catastali C/2, C/6 e C/7, che siano destinate a servizio della
casa di abitazione oggetto dell'acquisto agevolato. 4. In caso
di dichiarazione mendace, o di trasferimento per atto a titolo
oneroso o gratuito degli immobili acquistati con i benefici di cui
al presente articolo prima del decorso del termine di cinque
anni dalla data del loro acquisto, sono dovute le imposte di
registro, ipotecaria e catastale nella misura ordinaria, nonché
una sovrattassa pari al 30 per cento delle stesse imposte. Se
si tratta di cessioni soggette all'imposta sul valore aggiunto,
l'ufficio dell'Agenzia delle entrate presso cui sono stati
registrati i relativi atti deve recuperare nei confronti degli
7 di 10

--- Pagina 8 ---

Numero registro generale 28597/2021
Numero sezionale 6266/2025
Numero di raccolta generale 30921/2025
acquirenti la differenza fra l'imposta calcolata in base
Data pubblicazione 25/11/2025
all'aliquota applicabile in assenza di agevolazioni e quella
risultante dall'applicazione dell'aliquota agevolata, nonché
irrogare la sanzione amministrativa, pari al 30 per cento della
differenza medesima. Sono dovuti gli interessi di mora di cui al
comma 4 dell'articolo 55 del presente testo unico. Le predette
disposizioni non si applicano nel caso in cui il contribuente,
entro un anno dall'alienazione dell'immobile acquistato con i
benefici di cui al presente articolo, proceda all'acquisto di altro
immobile da adibire a propria abitazione principale».
6. La sentenza impugnata dà conto che l’immobile era
stato costruito su di un terreno facente parte di un complesso
immobiliare adibito a struttura ricettiva – turistica, ma che era
stato poi venduto come civile abitazione, accatastato nella
categoria A2 (civile abitazione) e che il Comune di Acquedolci
aveva rilasciato al ricorrente il certificato di agibilità ed
abitabilità.
7. Come già affermato questa Corte (Cass. n. 8032/2013),
l'indagine sulle caratteristiche di un edificio, ai fini
dell'applicazione dell'aliquota agevolata del 4%, prevista dal n.
21, Parte Seconda, della tabella A, allegata al d.P.R. 26
ottobre 1972, n. 633, deve essere condotta sulla base degli
elementi strutturali e funzionali delle singole unità al momento
della ultimazione dell'edificio ovvero delle classificazioni
catastali definitivamente stabilite.
Al trasferimento dell’immobile, acquistato come prima
casa, è applicabile, pertanto, l’aliquota IVA agevolata al 4%,
se lo stesso sia stato accatastato nella categoria A2 e
destinato ad abitazione non di lusso (nel senso di un effettivo
e concreto impiego abitativo dell’immobile), essendo
irrilevante la destinazione urbanistica del terreno, in
8 di 10

--- Pagina 9 ---

Numero registro generale 28597/2021
Numero sezionale 6266/2025
Numero di raccolta generale 30921/2025
considerazione della piena autonomia della disciplina catastale
Data pubblicazione 25/11/2025
rispetto alle norme urbanistico – edilizie (cfr. Cass. n.
24462/2024).
8. Il Giudice di appello non ha seguito i principi sopra
enunciati, avendo considerato solo la destinazione urbanistica
del terreno, senza esaminare la classificazione catastale e le
caratteristiche dell’immobile.
9. Alla luce di quanto precede, il ricorso va accolto e, non
essendo necessari ulteriori accertamenti di fatto, la causa va
decisa nel merito, ai sensi dell’art. 384, secondo comma,
c.p.c., accogliendo il ricorso originario ed annullando l’atto
impugnato.
10. Le spese di giudizio seguono la soccombenza e si
liquidano, in assenza di nota spese, nella misura indicata in
dispositivo, tenendo conto che nel giudizio di primo grado la
contribuente è stata assistita da un ragioniere.
P.Q.M.
la Corte accoglie il ricorso, cassa la sentenza impugnata e,
decidendo la causa nel merito, accoglie il ricorso originario di
parte contribuente ed annulla l’atto impugnato.
Condanna l’Agenzia delle Entrate al pagamento delle spese di
lite, che liquida in favore della ricorrente nella misura di
400,00 € per competenze relative al primo grado, 1.500,00 €
per competenze relative al secondo grado, nonché nella
somma di 1.800,00 € per competenze relative al presente
grado, oltre a 200,00 € per spese vive, il tutto oltre accessori
e rimborso del contributo unificato.
9 di 10

--- Pagina 10 ---

Numero registro generale 28597/2021
Numero sezionale 6266/2025
Numero di raccolta generale 30921/2025
Così deciso in Roma, nella camera di consiglio del 16
Data pubblicazione 25/11/2025
settembre 2025 .
IL PRESIDENTE
Giacomo Maria Stalla
10 di 10