======================================================================
Civile Ord. Sez. 5   Num. 30039  Anno 2025
Presidente: FUOCHI TINARELLI GIUSEPPE
Relatore: GRAZIANO FRANCESCO
Data pubblicazione: 13/11/2025
======================================================================

- SEZIONE TRIBUTARIA -
OGGETTO
composta dai seguenti magistrati:
REGISTRO – SENTENZA
USUCAPIONE –
Giacomo Maria Stalla Presidente
AGEVOLAZIONE PRIMA
Angelo Maria Socci Consigliere
CASA - TERMINE E
MODALITA’
Ugo Candia Consigliere - rel. -
Alessio Liberati Consigliere
Andrea Penta Consigliere
Ud. 16/09/2025
ha deliberato di pronunciare la seguente
ORDINANZA
sul ricorso iscritto al n. 7510/2022 del ruolo generale,
proposto
DALLA
AGENZIA DELLE ENTRATE (codice fiscale 06363391001), in
persona del Direttore pro tempore, rappresentata e difesa
dall’Avvocatura Generale dello Stato (codice fiscale
80224030587).
- RICORRENTE -
CONTRO
CUOMO MARIA GRAZIA (codice fiscale CMU MGR 51S67 F839
S).
- INTIMATA -
per la cassazione della sentenza n. 6577/1/2021 della
Commissione tributaria regionale della Campania, depositata il
14 settembre 2021, non notificata.

--- Pagina 2 ---

Numero registro generale 7510/2022
Numero sezionale 6268/2025
UDITA la relazione svolta all’udienza camerale del 16 settembre
Numero di raccolta generale 30925/2025
2025 dal Consigliere Ugo Candia.
Data pubblicazione 25/11/2025
FATTI DI CAUSA
1. Oggetto del contendere è la pretesa di cui all’avviso di
liquidazione in atti limitatamente alla debenza dell’aliquota
agevolata (2% in luogo del 9%) per l’acquisto della prima casa
derivato dalla sentenza n. 3909/2015 emessa dal Tribunale
Napoli a titolo di usucapione.
2. La Commissione tributaria regionale della Campania
respingeva l’appello proposto dall’Agenzia delle Entrate
avverso la sentenza n. 234/6/2020 della Commissione
tributaria provinciale di Napoli, rilevando, in linea con quanto
stabilito dal primo Giudice, che la contribuente aveva
manifestato la volontà di fruire dei benefici relativi alla prima
casa nella dichiarazione di successione del 28 maggio 2010 e,
quindi, ben prima della registrazione della sentenza di
usucapione (2015), che costituiva l'atto che aveva determinato
l’efficacia traslativa della proprietà del bene.
3. L’Agenzia delle Entrate proponeva ricorso per cassazione
avverso detta pronuncia con atto notificato il 14 marzo 2022,
formulando due motivi di impugnazione.
4. Maria Grazia Cuomo è restata intimata.
RAGIONI DELLA DECISIONE
1. Con il primo motivo di ricorso la ricorrente ha eccepito la
violazione e falsa applicazione dell’art. 8 della Tariffa – Parte
Prima – Nota II-bis allegata al d.P.R. n. 131/1986,
considerando errata la suindicata decisione della Commissione,
in quanto la dichiarazione volta ad ottenere il riconoscimento
2 di 9

--- Pagina 3 ---

Numero registro generale 7510/2022
Numero sezionale 6268/2025
Numero di raccolta generale 30925/2025
del beneficio avrebbe dovuto essere resa nell’atto introduttivo
Data pubblicazione 25/11/2025
del giudizio di usucapione o nel corso dello stesso e,
comunque, non oltre la registrazione della sentenza, poichè la
verifica dei presupposti per il riconoscimento dell'agevolazione
andava effettuata con riferimento alla data della sentenza di
usucapione.
In tale direzione, l'Agenzia ha ritenuto non utile una
dichiarazione formulata in un momento precedente e ad altri
fini, dovendo la dichiarazione essere riferita all’atto di acquisto
del bene.
2. Con la seconda censura l’Agenzia ha eccepito, con
riferimento all’art. 360, primo comma, num. 4, c.p.c., la nullità
della sentenza per l’omessa pronuncia sul motivo di appello
relativo alla mancata rideterminazione della pretesa da parte
del primo Giudice secondo l’aliquota agevolata.
3. Il primo motivo del ricorso va accolto ed il suo esame
assorbe lo scrutinio della seconda censura.
4. Gli atti dell’autorità giudiziaria, in materia di controversie
civili, sono soggetti a registrazione, in termine fisso, ai sensi
dell’art. 5 d.P.R. n. 131/1986 (da ora anche T.U. reg. o
T.U.R.), essendo ricompresi nella Parte Prima - Tariffa ivi
allegata, all’art. 8.
Soggetti obbligati a chiedere la registrazione, ai sensi e per
gli effetti dell’articolo 10, comma 1, lett. c) TUR sono i
cancellieri ed i segretari dell’organo giurisdizionale che ha
emesso l’atto.
La registrazione, a norma dell’articolo 13 ratione temporis
applicabile, deve essere richiesta «[…] entro 20 giorni se
formato in Italia […]». In mancanza della richiesta, si procede
3 di 9

--- Pagina 4 ---

Numero registro generale 7510/2022
Numero sezionale 6268/2025
Numero di raccolta generale 30925/2025
d’Ufficio a norma dell’articolo 15, comma 1, «[…] previa
Data pubblicazione 25/11/2025
riscossione dell’imposta».
Il successivo art. 54 T.U. reg. («Riscossione dell’imposta in
sede di registrazione») dispone, infine, al secondo comma: «2.
I funzionari indicati alla lettera c) dell'art. 10 sono tenuti al
pagamento o al deposito di cui al comma 1 limitatamente ai
decreti di trasferimento emanati nei procedimenti esecutivi e
agli atti da essi ricevuti. 3. Per gli altri atti degli organi
giurisdizionali il pagamento dell'imposta deve essere
effettuato, entro il termine di cui al comma 5, dalle parti in
causa o dai soggetti nel cui interesse è richiesta la
registrazione.4. In mancanza del pagamento o del deposito
l'ufficio procede, a norma dell'art. 15, lettere a) e b), alla
registrazione d'ufficio. 5. Quando la registrazione deve essere
eseguita d'ufficio a norma dell'art. 15, l'ufficio del registro
notifica apposito avviso di liquidazione al soggetto o ad uno dei
soggetti obbligati al pagamento dell'imposta, con invito ad
effettuare entro il termine di sessanta giorni il pagamento
dell'imposta e, se dallo stesso dovuta, della pena pecuniaria
irrogata per omessa richiesta di registrazione […]».
Dal compendio di tali disposizioni deriva che la notifica
dell’avviso di liquidazione segna il termine ultimo prima della
registrazione d’ufficio dell’atto.
Risulta, infatti, consolidato il principio secondo cui
l’agevolazione in questione può essere chiesta fino alla
richiesta di registrazione della sentenza costitutiva o traslativa
del diritto reale.
È stato, infatti, chiarito e ribadito che la dichiarazione
prescritta dalla Nota II-bis cit. esprime la volontà del
contribuente di fruire dell'agevolazione, dichiarando di volersi
4 di 9

--- Pagina 5 ---

Numero registro generale 7510/2022
Numero sezionale 6268/2025
stabilire nel Comune dove si trova l'immobile, di non esser
Numero di raccolta generale 30925/2025
titolare esclusivo o in comunione col coniuge di altri diritti reali
Data pubblicazione 25/11/2025
su immobili siti nello stesso comune e di non avere già fruito
dei medesimi benefici.
Detta previsione pone un'eccezione al principio generale,
desumibile dallo stesso d.P.R. n. 131 del 1986, art. 77,
secondo cui un'agevolazione non richiesta al momento
dell'imposizione non è perduta, essendo possibile, sia pur con
gli ovvi limiti temporali, rimediare all'erronea imposizione (cfr.
Cass. n. 635/2017; Cass. n. 3449/2009; Cass. n. 14117/2020,
Cass. n.  5349/2020; Cass. n. 8141/2025).
La dichiarazione in discorso è prescritta quale elemento
costitutivo della fattispecie (agevolativa) e assume la natura
giudica di una dichiarazione di volontà «[…] in quanto
orientata all'esercizio di un diritto soggettivo» (cfr. Cass. n.
8103/2017, richiamata da Cass. n. 8141/2025 cit.) e si è
precisato che non è prevista alcuna formalità alternativa alla
richiesta formulata dal compratore nell'atto di acquisto (così
Cass. n. 3449/2009 e Cass. n. 21379/2006), mentre, qualora
manchi un atto pubblico di compravendita (v. sentenza ex art.
2932 c.c.), le manifestazioni di volontà prescritte dall'art. 1,
nota II-bis, della tariffa allegata al d.P.R. 26 aprile 1986, n.
131, vanno rese prima della registrazione della pronuncia
giudiziale, che costituisce l'atto al quale va riconosciuta
efficacia traslativa della proprietà del bene, dovendosi, invece,
escludere che le stesse possano effettuarsi in un momento
successivo, atteso il carattere necessario della collaborazione
del contribuente, che integra un presupposto del beneficio (v.
Cass. n. 3863/2009; Cass. n. 2261/2014; Cass. n.
3132/2018; Cass. n. 5349/2020, riprese da Cass. n.
8141/2025 cit.).
5 di 9

--- Pagina 6 ---

Numero registro generale 7510/2022
Numero sezionale 6268/2025
Analogamente – per quanto più direttamente interessa - le
Numero di raccolta generale 30925/2025
manifestazioni di volontà prescritte dall'art. 1, Nota II-bis,
Data pubblicazione 25/11/2025
della Tariffa allegata al d.P.R. n. 131 del 1986 vanno rese
sempre, anche ove l'acquisto sia avvenuto a titolo originario
per usucapione, prima della registrazione del provvedimento
del giudice che costituisce l’atto cui va riconosciuta l’efficacia
traslativa della proprietà del bene (cfr. Cass. n. 635/2017,
richiamata da Cass. n. 8141/2025 cit.).
5. I principi in questione sono stati applicati dal Giudice
regionale, il quale ha fondato il riconoscimento
dell’agevolazione di cui si discute sulla base di una
dichiarazione resa (nell’anno 2010) prima della sentenza che
ha trasferito il diritto di proprietà del bene, intervenuta
nell’anno 2015.
Nondimeno, la pronuncia va considerata errata in ragione
delle seguenti considerazioni.
6. La dichiarazione di volontà in rassegna traduce – come
detto - l’esercizio del diritto soggettivo volto al riconoscimento
del beneficio fiscale sul presupposto fattuale di risiedere o di
voler stabilire nell’immobile acquistato la propria residenza nel
Comune dove è ubicato il bene o - se diverso – ove svolge la
propria attività lavorativa, oltre a non essere titolare esclusivo
o in comunione col coniuge di altri diritti reali su immobili siti
nello stesso comune e di non avere già fruito dei medesimi
benefici.
La condizione logica e giuridicamente necessaria di tale
dichiarazione è la sua riferibilità ad un atto di acquisto della
proprietà, perché la tassazione (l’imposta di registro) concerne
il relativo acquisto ed il regime agevolato accede
all’imposizione fiscale di tale atto.
6 di 9

--- Pagina 7 ---

Numero registro generale 7510/2022
Numero sezionale 6268/2025
Si comprende, allora, come non possa esplicare alcun
Numero di raccolta generale 30925/2025
effetto, né sortire efficacia la predetta dichiarazione
Data pubblicazione 25/11/2025
considerata dal Giudice regionale, per quanto anteriore
all’acquisto, di voler conseguire il beneficio fiscale, siccome
resa in tutt’altro contesto (la dichiarazione di successione) e
soprattutto con riferimento ad un bene non acquisito in
proprietà, per essere stata la sua titolarità acquisita
successivamente con la citata sentenza di usucapione.
La suindicata manifestazione di volontà, in altri termini,
non s’è legata all’atto soggetto a tassazione, non è ad essa
riferibile, né poteva – all’evidenza – esserlo per ragioni
predittive, il che spiega il motivo per cui non può giustificare il
regime di tassazione che concerne l’atto di acquisito della
proprietà, non essendo consentita, per quanto sopra illustrato,
una dichiarazione a futura memoria.
Le riflessioni che precedono trovano conferma nella
previsione normativa, laddove la Nota II-bis allegata al T.U.R.
stabilisce che «la dichiarazione di voler stabilire la residenza
nel comune ove è ubicato l’immobile acquistato deve essere
resa, a pena di decadenza, dall’acquirente nell’atto di
acquisto», ancorando, in tal modo, in modo imprescindibile,
l’agevolazione allo specifico atto con cui si è realizzato l’effetto
traslativo della proprietà del bene.
Va, dunque, affermato il seguente principio di diritto: «la
manifestazione di volontà prescritta dall'art. 1, Nota II-bis,
della tariffa allegata al d.P.R. n. 131 del 1986 deve
specificamente riferirsi all’atto (scrittura pubblica o sentenza)
di acquisto della proprietà che costituisce l’oggetto della
tassazione, cui accede il relativo regime agevolato
dell’imposizione fiscale».
7 di 9

--- Pagina 8 ---

Numero registro generale 7510/2022
Numero sezionale 6268/2025
In tali termini, dunque, la generica manifestazione di voler
Numero di raccolta generale 30925/2025
conseguire il beneficio di cui si discute espressa nell’anteriore
Data pubblicazione 25/11/2025
denuncia di successione non può legittimare la richiesta di
agevolazione fiscale riferita al diverso atto (la sentenza di
usucapione) che ha determinato l’effetto traslativo della
proprietà.
Consegue a tanto, che non essendo detta dichiarazione
intervenuta prima della registrazione della sentenza di
usucapione – come è pacifico – la contribuente va dichiarata
decaduta dal conseguimento del suddetto beneficio.
7. Il ricorso va, quindi, accolto e la sentenza impugnata va
cassata. Non essendo necessari ulteriori accertamento di fatto,
il ricorso originario della contribuente va, quindi, rigettato nella
parte in cui ha rivendicato l’agevolazione di cui 1, Nota II-bis,
della tariffa allegata al d.P.R. n. 131 del 1986, essendo
decaduta da tale beneficio.
8. Le spese dell’intero giudizio seguono la soccombenza e
si liquidano nella misura indicata in dispositivo, tenendo conto,
per i gradi merito, del disposto dell’art. 15, comma 2-sexies,
d.lgs. n. 546/1992.
P.Q.M.
la Corte accoglie il ricorso, cassa la sentenza impugnata e,
decidendo nel merito, rigetta il ricorso della contribuente
anche nella parte in cui ha rivendicato l’agevolazione di cui 1,
Nota II-bis, della tariffa allegata al d.P.R. n. 131 del 1986.
Condanna Cuomo Maria Grazia al pagamento delle spese di
giudizio, che liquida in favore dell’Agenzia delle Entrate, per il
primo grado, nella misura di 2.600,00 € per competenze oltre
al rimborso forfettario delle spese generali; per il secondo
8 di 9

--- Pagina 9 ---

Numero registro generale 7510/2022
Numero sezionale 6268/2025
Numero di raccolta generale 30925/2025
grado, nella misura di 3.000,00 €, per competenze, oltre al
Data pubblicazione 25/11/2025
rimborso forfettario delle spese generali, nonché per il
presente grado nella misura di 2.500,00 € per competenze,
oltre al rimborso forfettario delle spese generali, il tutto oltre
al pagamento delle spese prenotate a debito .
Così deciso in Roma, nella camera di consiglio del 16
settembre 2025 .
IL PRESIDENTE
Giacomo Maria Stalla
9 di 9