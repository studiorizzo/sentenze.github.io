======================================================================
Civile Ord. Sez. 5   Num. 30039  Anno 2025
Presidente: FUOCHI TINARELLI GIUSEPPE
Relatore: GRAZIANO FRANCESCO
Data pubblicazione: 13/11/2025
======================================================================

- SEZIONE TRIBUTARIA -
OGGETTO
composta dai seguenti magistrati:
REGISTRO ORDINANZA
ASSEGNAZIONE SOMME
Giacomo Maria Stalla Presidente
BASE IMPONIBILE
Angelo Maria Socci Consigliere
Ugo Candia Consigliere - rel. -
Alessio Liberati Consigliere
Andrea Penta Consigliere
Ud. 16/09/2025
ha deliberato di pronunciare la seguente
ORDINANZA
sul ricorso iscritto al n. 18105/2017 del ruolo generale,
proposto
DA
ICCREA BANCA S.P.A. - Istituto Centrale del Credito
Cooperativo - (codice fiscale 04774801007), in persona del
presidente del consiglio d'amministrazione e legale
rappresentante pro tempore, dr. Giulio Magagni, rappresentata
e difesa, anche disgiuntamente fra loro, giusta procure speciali
e nomine poste a margine del ricorso, dagli avv.ti Vittorio
Giordano (codice fiscale GRD VTR 78P11 C129 P) e Lorenzo
Trinchera (codice fiscale TRN LNZ 82P13 F839 F).
- RICORRENTE -
CONTRO
l’AGENZIA DELLE ENTRATE (codice fiscale 06363391001), in
persona del Direttore pro tempore, rappresentata e difesa

--- Pagina 2 ---

Numero registro generale 18105/2017
Numero sezionale 6262/2025
dall’Avvocatura Generale dello Stato (codice fiscale
Numero di raccolta generale 30917/2025
80224030587).
Data pubblicazione 25/11/2025
- CONTRORICORRENTE -
per la cassazione della sentenza n. 428/23/2017 della
Commissione tributaria regionale della Lombardia – Sezione
distaccata di Brescia - depositata il 6 febbraio 2017, non
notificata.
UDITA la relazione svolta all’udienza camerale del 16 settembre
2025 dal Consigliere Ugo Candia.
FATTI DI CAUSA
1. Oggetto del contendere è la pretesa di cui all’avviso in
atti con cui l’Agenzia delle Entrate liquidava l’imposta di
registro nella misura di 104.770,00 € in relazione all’ordinanza
di assegnazione di cui all’art. 553 c.p.c., avente ad oggetto,
nell’ambito della procedura esecutiva di pignoramento presso
terzi, il quinto dello stipendio dovuto dal datore di lavoro al
debitore della ricorrente, il tutto sino alla concorrenza della
somma di 20.953.937,00 €, costituente l’importo del credito
per cui la citata banca aveva proceduto esecutivamente.
2. La Commissione tributaria regionale della Lombardia –
Sezione distaccata di Brescia – rigettava l’appello proposto
dall’istituto di credito contro la pronuncia n. 438/12/2015 della
Commissione tributaria provinciale di Brescia, ritenendo;
a. non necessario attivare il contraddittorio preventivo, non
rientrando la fattispecie in esame nelle ipotesi previste dalla
legge, in quanto l'Ufficio aveva emesso un mero avviso di
liquidazione dell'imposta principale di registro in relazione
all'ordinanza del tribunale che aveva assegnato le somme
nell'ambito della procedura di espropriazione presso terzi,
2 di 21

--- Pagina 3 ---

Numero registro generale 18105/2017
Numero sezionale 6262/2025
Numero di raccolta generale 30917/2025
senza rettificare l'imponibile e senza applicare sanzioni, né
Data pubblicazione 25/11/2025
computare interessi;
b. l'avviso di liquidazione contenesse gli elementi necessari
ad individuare l'imposta dovuta, i presupposti di fatto e le
relative ragioni giuridiche, la base imponibile (20.953.937,00
€) e la normativa di riferimento (artt. 37, 57 d.P.R. n.
131/1986, art. 8 Tariffa – Parte Prima – allegata al d.P.R. n.
131/1986 e 6 del citato d.P.R.), secondo cui le cessioni di
credito sono sottoposte a tassazione nella misura dello 0,5%;
c. fosse condivisibile la valutazione del primo Giudice,
laddove aveva richiamato l'articolo 8 della Tariffa con
riferimento ai provvedimenti di aggiudicazione ed
assegnazione, equiparandoli a quelli che definiscono il giudizio,
con l'effetto di trasferire la titolarità del credito da un soggetto
ad un altro, così come la quantificazione della somma da
corrispondere era stabilita dall'art. 6 della Tariffa, in
considerazione della predetta cessione di credito;
d. la cessione del credito potesse avvenire anche a seguito
di disposizione del giudice quale cessione coattiva come
avvenuto nella specie;
e. l'atto tassato fosse un'ordinanza di assegnazione del
credito pignorato presso il terzo debitore e, quindi, un atto
giudiziario, per cui non era corretto il riferimento all'articolo
15, comma 2, d.P.R. n. 131/1986, perché non era stato ceduto
il credito derivante dal finanziamento concesso dalla banca,
ma quello per retribuzioni che il debitore dell’istituto vantava
nei confronti del proprio datore di lavoro, essendosi così
realizzata la cessione di una parte della retribuzione al fine di
soddisfare le richieste della banca, ipotesi questa che non
rientrava nelle fattispecie regolate dalla menzionato art. 15;
3 di 21

--- Pagina 4 ---

Numero registro generale 18105/2017
Numero sezionale 6262/2025
Numero di raccolta generale 30917/2025
f. fosse applicabile l'imposta di registro e non anche l’IVA,
Data pubblicazione 25/11/2025
perché la cessione del credito da lavoro dipendente non
costituisce un trasferimento di beni o una prestazione di servizi
ai sensi dell'articolo 2 e 3 d.P.R. 633/1973;
g. non fosse provato che la retribuzione mensile del
debitore della banca fosse di 1.215,00 € e che il contratto di
lavoro subordinato avrebbe avuto durata per soli 12 mesi. «A
prescindere da ciò» (così nella pronuncia impugnata), il
Tribunale ha assegnato all'istituto il quinto della retribuzione
mensile per il soddisfacimento totale del credito pari ad oltre
20 milioni e, costituendo quella di registro un’imposta d’atto,
fosse irrilevante stabilire se il quinto dello stipendio fosse o
meno sufficiente a soddisfare il credito della banca, essendo
determinante per quanto rileva il contenuto intrinseco dell'atto
sottoposto a registrazione, del tutto estraneo ad esso il
rapporto tra cedente, debitore ceduto e cessionario ed
irrilevanti le vicende successive all'atto da tassare.
3. Iccrea Banca S.p.A. proponeva ricorso per cassazione
avverso detta pronuncia con atto notificato il 17/20 luglio
2027, formulando cinque motivi di impugnazione, depositando
in data 2 settembre 2025 memoria ex art. 380-bis.1. c.p.c.
4. L’Agenzia delle Entrate resisteva con controricorso
notificato il 13 settembre 2017.
RAGIONI DELLA DECISIONE
1. Con il primo motivo ricorso la ricorrente ha eccepito, con
riferimento al parametro di cui all’art. 360, primo comma,
num. 3, c.p.c. e 62 d.lgs. n. 546/1992, la violazione e falsa
applicazione dell'art. 41, paragrafo 2, della Carta dei Diritti
Fondamentali dell'Unione Europea, nonché degli artt. 24, 53 e
4 di 21

--- Pagina 5 ---

Numero registro generale 18105/2017
Numero sezionale 6262/2025
Numero di raccolta generale 30917/2025
97 Cost. e degli arti. 6, 10 e 12, comma 7, della legge n.
Data pubblicazione 25/11/2025
212/2000, assumendo che il principio del contraddittorio
preventivo ha valenza generale, senza alcuna distinzione di
tributi, come affermato dalla Corte di Cassazione in tema di
diritti doganali e di iscrizione ipotecaria, segnalando che, se
attivato il contraddittorio, la banca avrebbe potuto dimostrare
le ragioni di una diversa liquidazione dell’imposta.
1.1. Il motivo non ha fondamento.
Secondo la costante giurisprudenza di questa Corte
l'obbligo generale di contraddittorio preventivo esiste
unicamente per i c.d. “tributi armonizzati”, mentre per i c.d.
“tributi non armonizzati” occorre una specifica previsione
normativa (tra le tante: Cass., Sez. Un., n. 24823/2015; Cass.
nn. 11283/2016, 11284/2016, 11285/2016 e 11286/2016;
Cass. nn. 6757/2017 e 6758/2017; Cass. nn. 21616/2020 e
21618/2020; Cass. n. 27382/2020; Cass. n. 40482/2021;
Cass. nn. 41041/2021, 41106/2021, 41110/2021, 41116/2021
e 41119/2021; Cass. n. 366/2022; Cass. n. 16481/2022).
In tema di tributi "non armonizzati" (come l’imposta di
registro che interessa), l'obbligo dell'amministrazione
finanziaria di instaurare il contraddittorio nel corso del
procedimento non sussiste per gli accertamenti c.d. “a
tavolino” (tra le tante: Cass., Sez. Un., n. 24823/2015; Cass.
n. 27420/2018; Cass. n. 24793/2020; Cass. n. 29726/2020;
Cass. nn. 19176/2021 e 19177/2021; Cass. nn. 28825/2021 e
28826/2021; Cass., n. 11841/2022).
Solo nel triplice caso di accesso, ispezione o verifica nei
locali destinati all'esercizio dell'attività il legislatore ha già
operato una valutazione ex ante in merito al rispetto del
contraddittorio, attraverso la comminatoria di nullità dell'atto
5 di 21

--- Pagina 6 ---

Numero registro generale 18105/2017
Numero sezionale 6262/2025
Numero di raccolta generale 30917/2025
impositivo nel caso di violazione del termine dilatorio di
Data pubblicazione 25/11/2025
sessanta giorni per consentire al contribuente l'interlocuzione
con l'amministrazione finanziaria con decorrenza dalla
conclusione delle operazioni di controllo, senza che, pertanto,
ai fini della relativa declaratoria debba essere effettuata la
prova di resistenza invece necessaria per i soli c.d. “tributi
armonizzati", ove la normativa interna non preveda l'obbligo
del contraddittorio con il contribuente nella fase
amministrativa (Cass. n. 701/2019; Cass. n. 5254/2020;
Cass. n. 9076/2021; Cass. n. 11685/2021; Cass. n.
2805/2022; Cass. n. 13828/2022; cui adde, tra le tante, Cass.
n. 11518/2023).
Si tratta di una disciplina nazionale che, già a monte,
assorbe la "prova di resistenza", nel pieno rispetto della
giurisprudenza euro-unitaria (Corte Giust., Sez. 2^, 18
dicembre 2008, causa C-349-07, Sopropé - Organizagòes de
Calçado Lda contro Fazenda Pública, par. 37; Corte Giust.,
Sez. 5^, 3 luglio 2014, cause C-129/13 e C-130/13, Kamino
International Logistics BV e Datema Hellmann Worldwide
Logistics BV contro Staatssecretaris van Financién, par. 80;
Corte Giust., Sez. 5^, 16 ottobre 2019, causa C-189/18,
Glencore Agriculture Hungary Kft., par. 69; Corte Giust., Sez.
6^, 4 giugno 2020, causa C-430/19, SC C.F. s.r.l., par. 37;
Corte Giust., Sez. 5^, 24 febbraio 2022, causa C-582/20, SC
Cridar Cons. s.r.l., par. 52-53).
1.2. La stessa Corte Costituzionale, pur rilevando che «(…)
la mancata generalizzazione del contraddittorio preventivo con
il contribuente, fin qui limitato a specifiche e ben tipizzate
fattispecie, risulta ormai distonica rispetto all’evoluzione del
sistema tributario, avvenuta sia a livello normativo che
giurisprudenziale», ha nondimeno osservato che «(…) dalla
6 di 21

--- Pagina 7 ---

Numero registro generale 18105/2017
Numero sezionale 6262/2025
Numero di raccolta generale 30917/2025
pluralità dei moduli procedimentali legislativamente previsti e
Data pubblicazione 25/11/2025
dal loro ambito applicativo, emerge con evidenza la varietà e
la frammentarietà delle norme che disciplinano l’istituto e la
difficoltà di assumere una di esse a modello generale (…)»
(Corte Cost. n. 47/2023).
Per tale via, il Giudice delle leggi ha ritenuto che: «Il
principio enunciato dall’art. 12, comma 7, dello Statuto
Contribuente – la partecipazione procedimentale del
contribuente – ancorché esprima una esigenza di carattere
costituzionale, non può essere esteso in via generale tramite
una sentenza di questa Corte; comunque la soluzione proposta
dal rimettente potrebbe creare disfunzioni nel sistema
tributario, imponendo un’unica tipologia partecipativa per tutti
gli accertamenti, anche “a tavolino”».
La Corte ha, pertanto, affermato che: «Di fronte alla
molteplicità di strutture e di forme che il contraddittorio
endoprocedimentale ha assunto e può assumere in ambito
tributario, spetta al legislatore, nel rispetto dei principi
costituzionali evidenziati, il compito di adeguare il diritto
vigente, scegliendo tra diverse possibili opzioni che tengano
conto e bilancino i differenti interessi in gioco, in particolare
assegnando adeguato rilievo al contraddittorio con i
contribuenti» (Corte  Cost. n. 47/2023).
1.3. Tale ordine di idee è stato, da ultimo, ribadito dalle
Sezioni Unite di questa Corte che hanno confermato il principio
di diritto secondo il quale «con riguardo alla disciplina
applicabile prima dell’entrata in vigore dell’art. 6 bis legge
212/2000, come introdotto dall’art. 1 co. 1^ lett. e) d.lgs. n.
219/2023, come richiamato ed interpretato ex artt. 7 e 7 bis
d. legge n. 39/2024 convertito c.m. in legge n. 67/2024, in
tema di diritti e garanzie del contribuente sottoposto a
7 di 21

--- Pagina 8 ---

Numero registro generale 18105/2017
Numero sezionale 6262/2025
Numero di raccolta generale 30917/2025
verifiche fiscali cc.dd. ‘a tavolino’, l'Amministrazione finanziaria
Data pubblicazione 25/11/2025
è gravata da un obbligo generale di contraddittorio
endoprocedimentale esclusivamente per i tributi "armonizzati"
mentre, per quelli "non armonizzati", non è rinvenibile, nella
legislazione nazionale, un analogo generalizzato vincolo, sicché
esso sussiste solo per le ipotesi in cui risulti specificamente
sancito» (così Cass., Sez. Un., n. 21271/2025).
2. Con la seconda doglianza l’istante ha denunciato, con
riguardo all’art. 360, primo comma, num 3, c.p.c. e 62 d.lgs.
n. 546/1992, la violazione e falsa applicazione degli artt. 552 e
553 c.p.c., nonché dell’art. 37 d.P.R. n. 131/1986 e dell’art. 8
della Tariffa – Parte Prima – allegata al medesimo d.P.R.,
contestando la valutazione del Giudice regionale nella parte in
cui aveva ritenuto che l’ordinanza di assegnazione fosse
riconducibile ad un atto giudiziario che definisce un giudizio,
assumendo la ricorrente – di contro - che non sussisteva tale
contenuto decisorio, non avendo risolto un contrasto fra le
parti in causa, essendosi piuttosto limitato, una volta acquisita
la dichiarazione del terzo, ai sensi dell'art. 553 c.p.c., ad
assegnare in pagamento al creditore ICCREA parte delle
somme dovute dal terzo pignorato al debitore esecutato
mediante un mero atto ricognitivo privo di contenuto decisorio.
3. Con la terza ragione di impugnazione la ricorrente ha
eccepito, in relazione al paradigma di cui all’art. 360, primo
comma, num. 3, c.p.c. ed in base all’art. 62 d.lgs. n.
546/1992, la violazione e falsa applicazione dell’art. 2928 c.c.
e degli artt. 6 e 8 della tariffa, parte prima, allegata al d.p.r. n.
131/1986, rimproverando al Giudice regionale di aver
assimilato l’ordinanza di assegnazione di cui all’art. 553 c.p.c.
ad una cessione di credito sulla base dell’orientamento di
questa Corte espresso con la pronuncia n. 16022/2005.
8 di 21

--- Pagina 9 ---

Numero registro generale 18105/2017
Numero sezionale 6262/2025
Numero di raccolta generale 30917/2025
La contribuente ha chiesto di rimeditare tale ordine di idee,
Data pubblicazione 25/11/2025
osservando che con l’ordinanza ex art. 553 c.p.c., non si
determina alcuna cessione di credito dal debitore esecutato in
favore del creditore procedente, tenuto conto che la
disposizione dell’art. 2928 c.c. (relativa all'assegnazione
forzata dei crediti), prevede una disciplina derogatoria,
stabilendo espressamente che «se oggetto dell'assegnazione è
un credito, il diritto dell'assegnatario verso il debitore che ha
subito l'espropriazione si estingue con la riscossione del credito
assegnato».
In tale direzione – secondo l’istante - l'assegnazione in
favore del creditore procedente non determina un reale effetto
traslativo fintantoché non si verifichi il pagamento in suo
favore da parte del terzo assegnato, come del resto
confermato dalla locuzione «salvo esazione» contenuta
nell'art. 553, primo comma, c.p.c. e come precisato dal giudice
di legittimità secondo cui, in presenza di un provvedimento del
giudice dell'esecuzione, con il quale viene disposta
l'assegnazione di una somma di denaro al creditore
procedente, la proprietà di detta somma rimane del debitore
sino a quando non avvenga in concreto il passaggio nella sfera
patrimoniale del creditore (traditio in manum)» (Cass. n.
6737/2005).
In conclusione - secondo l’istituto bancario - l'assegnazione
giudiziale del credito compiuta ai sensi degli artt. 552 e 553
c.p.c. andrebbe configurata come datio in solutum
condizionata all’avvenuto pagamento della somma in favore
del creditore procedente. Da ciò discenderebbe che il debito
dell'assegnante esecutato nei confronti del creditore
assegnatario ed il corrispondente diritto di quest'ultimo si
estinguono solo con la riscossione del credito assegnato, con la
9 di 21

--- Pagina 10 ---

Numero registro generale 18105/2017
Numero sezionale 6262/2025
Numero di raccolta generale 30917/2025
conseguenza che, a seguito dell'ordinanza ex artt. 552 e 553
Data pubblicazione 25/11/2025
c.p.c. e 2928 c.c., non si verifica alcuna traslazione
dell'ammontare del credito dal terzo assegnato al creditore
procedente fintantoché non si verifica il pagamento dello
stesso da parte del primo a favore di quest'ultimo.
Non essendosi, quindi, ancora verificata tale traslazione,
l'ordinanza di assegnazione in esame non poteva essere
assoggettata a tassazione ai sensi degli artt. 6 e 8 della
Tariffa, parte prima, allegata al TUR.
4. Detti motivi vanno esaminati congiuntamente in quanto
concernenti profili variamente connessi nella tematica della
tassazione, ai fini dell’imposta di registro, dell’ordinanza di
assegnazione delle somme di cui all’art. 553 c.p.c. all’esito
della procedura espropriativa mobiliare presso terzi.
4.1. Il quadro normativo rilevante è il seguente:
- sul piano generale, l'art. 37 d.P.R. n. 131/1986 (da ora
anche T.U. reg. o T.U.R.) assoggetta ad imposta di registro gli
«atti dell'autorità giudiziaria in materia di controversie civili
che definiscono anche parzialmente il giudizio […]»;
- l’art. 43, comma 4, T.U.R. prevede che per determinare
la base imponibile occorre far riferimento agli effetti prodotti
dagli atti giudiziari;
- l'art. 8 della Tariffa, Parte Prima (da ora TP1), allegata al
citato decreto, include tra gli «atti dell’Autorità Giudiziaria […]
in materia di controversie civili che definiscono, anche
parzialmente il giudizio […] i provvedimenti di aggiudicazione e
quelli di assegnazione», assoggettando ad imposta
proporzionale gli atti «a) recanti trasferimento o costituzione
di diritti reali su beni immobili o su unità da diporto ovvero su
10 di 21

--- Pagina 11 ---

Numero registro generale 18105/2017
Numero sezionale 6262/2025
Numero di raccolta generale 30917/2025
altri beni e diritti […], «b) recanti condanna al pagamento di
Data pubblicazione 25/11/2025
somme o valori, ad altre prestazioni o alla consegna di beni di
qualsiasi natura, c) di accertamento di diritti a contenuto
patrimoniale […]».
Sono, invece, assoggettati ad imposta di registro in misura
fissa, tra gli altri, gli atti “non recanti trasferimento, condanna
o accertamento di diritti a contenuto patrimoniale” (art. 8, lett.
d).
L’art. 6 TP1 prevede per le cessioni di credito l’imposta
proporzionale dell’0,50%.
4.2. Non può dubitarsi che l’ordinanza di assegnazione
delle somme di cui all’art. 553 c.p.c. costituisca l’epilogo della
procedura espropriativa presso terzi (tra le tantissime, Cass.
n. n. 17195/2025, che richiama Cass. n. 15822/2023; Cass. n.
17520/2011; Cass. n. 4505/2011, con conclusione
sicuramente estensibile anche nel caso di assegnazione di
crediti futuri, nonché Cass. 5887/2025) e per tale (solo)
motivo essa va considerata atto giudiziario (quale
indubbiamente è) che definisce il giudizio, come previsto
dall’art. 8 TP1.
4.3. Da tempo questa Corte ha, del resto, chiarito, in
termini ripresi anche di recente, che il richiamo espresso
operato dall’art. 8 della Tariffa ai «provvedimenti di
aggiudicazione e quelli di assegnazione» comporta una piana
equiparazione degli stessi ai provvedimenti di definizione del
giudizio, riferendosi specificamente agli istituti previsti dall'art.
505 c.p.c. e 529, 539, 552 e ss. e 588 c.p.c., ciò considerando
il profilo di specificità che connota detti atti, da individuarsi
nell'effetto traslativo di uno specifico bene (mobile, immobile o
11 di 21

--- Pagina 12 ---

Numero registro generale 18105/2017
Numero sezionale 6262/2025
Numero di raccolta generale 30917/2025
credito) che con essi si realizza (cfr. Cass. n. 16022/2005,
Data pubblicazione 25/11/2025
ripresa da Cass. n. 577/2025 e da Cass. n. 5887/2025).
4.4. La natura traslativa dell'ordinanza di assegnazione del
credito pignorato è stata costantemente affermata dalla
giurisprudenza di legittimità, la quale ha ripetutamente
statuito che la stessa, emanata a seguito della positiva
dichiarazione del terzo, rappresenta, per la sua natura
liquidativa e satisfattiva, l'atto finale e conclusivo del
procedimento di espropriazione verso terzi, determinante il
trasferimento coattivo del credito pignorato dal debitore
esecutato al creditore del medesimo, nonché il momento finale
e l'atto giurisdizionale conclusivo del processo di
espropriazione presso terzi (cfr. Cass. n. 577/2025, che
richiama Cass. n. 7306/2021; Cass. n. 19394/2017; Cass. n.
11660/2016; Cass. n. 7508/2011).
In tali termini, con ampia motivazione (alla quale si rinvia)
si è ribadito che l’ordinanza ex art. 553 c.p.c. realizza il
trasferimento al creditore procedente (o intervenuto) della
titolarità del credito staggito, cioè a dire del credito vantato dal
debitore esecutato verso il terzo pignorato, provocando un
mutamento del soggetto attivo dell’obbligazione gravante sul
terzo pignorato, in forza del quale, secondo uno schema
strutturalmente assimilabile alla cessione del credito,
l’assegnatario succede nel diritto spettante al debitore
esecutato verso il terzo (cfr. Cass. n. 17195/2025 cit., che
richiama Cass. n. 1768/1967; Cass. n. 6317/1986; Cass. n.
4494/2001; Cass. n. 11493/2015; Cass. n. 17441/2018; Cass.
n. 5489/2019; Cass. n. 10820/2020).
L’assegnazione, in quanto disposta «salvo esazione», non
produce l’immediata estinzione del credito per cui si è
proceduto in via esecutiva, la quale è assoggettata alla
12 di 21

--- Pagina 13 ---

Numero registro generale 18105/2017
Numero sezionale 6262/2025
Numero di raccolta generale 30917/2025
condizione sospensiva del pagamento che il terzo assegnato
Data pubblicazione 25/11/2025
esegua al creditore assegnatario (art. 2928 c.c.), evento con il
quale si realizza il duplice effetto estintivo del debito del
debitor debitoris nei confronti del debitore esecutato e del
debito di quest’ultimo verso il creditore assegnatario, così
configurandosi una scissione tra il momento depauperativo -
traslativo del credito e quello satisfattivo, il primo realizzandosi
con l’emanazione del provvedimento giudiziale ed il secondo
con il successivo adempimento del terzo (cfr. sempre Cass. n.
17195/2025 cit., che richiama Cass. n. 18123/2023; Cass. n.
30862/2018; Cass. n. 11660/2016; Cass. n. 25946/2007).
La vicenda traslativa del credito staggito, pur con la
efficacia pro solvendo condizionata alla sua effettiva
riscossione, si verifica, comunque, illico et immediate, al
momento della pronuncia dell’ordinanza di assegnazione,
determinando questa l’immediato trasferimento del bene-
credito in favore dell’assegnatario (sino a concorrenza
dell’importo occorrente per soddisfare la pretesa azionata in
executivis) e, specularmente e nella stessa misura,
l’immediata fuoriuscita del medesimo credito dal patrimonio
del debitore esecutato, e ciò anche con riferimento a crediti
futuri, ove sia individuata con certezza la relativa fonte (cfr.
Cass. n. 17195/2025 cit.).
4.5. Alla stregua di quanto precede deve, pertanto,
reputarsi recessiva la tesi che configurava l’ordinanza di
assegnazione nei termini di una sorta di datio in solutum (v.
Cass. n. 9400/2007; Cass. n. 27754/2021; Cass. n.
30279/2021), fondando su tale configurazione (e sul rilievo
secondo il quale tale provvedimento non contiene alcuna
condanna al pagamento di somme, essendo finalizzata - quali
che siano gli incidenti procedurali che lo stesso giudice
13 di 21

--- Pagina 14 ---

Numero registro generale 18105/2017
Numero sezionale 6262/2025
Numero di raccolta generale 30917/2025
dell'esecuzione abbia dovuto risolvere - alla mera attuazione di
Data pubblicazione 25/11/2025
un titolo esecutivo) l’applicazione dell’imposta in misura fissa a
mente dell’art. 8, lett. d), TP1.
Correttamente, invece, l'amministrazione finanziaria ha
ritenuto applicabile nella specie l'art. 6 della Tariffa, in
combinato disposto con l’art. 8, lett. a), TP1, venendo appunto
in rilievo una cessione di credito.
Per tali ragioni, dunque, la seconda e la terza censura non
possono essere accolti.
5. Con la quarta censura la banca ha dedotto, con riguardo
al parametro dell’art. 360, primo comma, num. 3, c.p.c. ed in
base all’art. 62 d.lgs. n. 546/1992, la violazione e falsa
applicazione degli artt. 2697, 2918 e 2929 c.c., nonchè degli
artt. 43 e 49 d.P.R. n. 131/1966 e 6 ed 8 della tariffa, parte
prima, allegata al d.p.r. n. 131/1986, assumendo che
erroneamente la Commissione aveva determinato la base
imponibile nell’ammontare del credito per cui si procedeva
(20.953.937,00 €) e non anche nell’importo che il terzo
pignorato doveva al debitor debitoris (quinto dello stipendio,
moltiplicato per dodici mesi, quale durata del contratto),
laddove una diversa interpretazione risulterebbe in contrasto
con le previsioni degli artt. 3, 23 e 53 Cost., non essendo più
la tassazione coerente con l’effettivo trasferimento di
ricchezza.
La censura risulta fondata.
5.1. Va sul punto (determinazione della base imponibile)
osservato che il credito trasferito (come detto illico et
immediate) con l’ordinanza di assegnazione è ceduto fino alla
concorrenza della pretesa fatta valere dal creditore
procedente.
14 di 21

--- Pagina 15 ---

Numero registro generale 18105/2017
Numero sezionale 6262/2025
Numero di raccolta generale 30917/2025
Ciò spiega, unitamente alla specificità processuali dei
Data pubblicazione 25/11/2025
relativi giudizi, la ragione per la quale siano state confermate
da questa Corte (v., sul punto, tra le recenti, Cass. n.
5887/2025, Cass. n. 577/2025) decisioni che avevano
calcolato la base imponibile in ragione del contenuto intrinseco
dell’atto, commisurandola all’ammontare del credito per cui si
procedeva.
E tanto, considerando, quanto alle conseguenze negative
derivanti al creditore dall’incapienza della procedura esecutiva,
che è jus receptum nella giurisprudenza di questa Corte (cfr.
Cass. n. 577/2025, che richiama, fra le tante, Cass. nn. 3206,
3215 e 3217/2022, che richiamano Cass. n. 10420/2020 e, tra
le più recenti Cass. n. 16027/2024) il principio per cui, in
mancanza di espresso addebito all’esecutato del costo di
registrazione, tale importo fa capo al debitore originario,
tenuto a rifondere il creditore della spesa, e non al terzo
pignorato, in base all’art. 95 c.p.c.; qualora per l’incapienza
del credito assegnato l’importo dovuto per l’imposta di registro
non possa essere effettivamente recuperato, in tutto o in
parte, nei confronti del debitore del debitore (cd. debitor
debitoris), questo fa capo per la differenza sussistente sin
dall’inizio al debitore originario, tenuto a rifondere il creditore
di tutte le spese occorrenti per l’espropriazione forzata.
5.2. Sennonchè, il più recente arresto di questa Corte ha
chiarito, in termini del tutto condivisibili, quale sia
l’interpretazione costituzionalmente orientata e coerente con i
principi convenzionali sopranazionali (in particolare dell’art. 1
Prot. 1 della Convenzione EDU) da offrire al tema in rassegna.
5.3. Richiamato quanto sopra illustrato sulla giuridica
ricostruzione dell’ordinanza di assegnazione, occorre muovere
dal rilievo secondo il quale non sia più discusso
15 di 21

--- Pagina 16 ---

Numero registro generale 18105/2017
Numero sezionale 6262/2025
Numero di raccolta generale 30917/2025
nell’elaborazione della Corte che l’ordinanza di assegnazione
Data pubblicazione 25/11/2025
sia una cessione di credito pro solvendo, che definisce il
relativo procedimento.
Va allora riconosciuto come il tema davvero rilevante ai fini
che occupano, in assenza di una specifica norma di riferimento
nel testo unico del registro, sia l’individuazione del criterio di
determinazione della base imponibile.
5.4. Ebbene, la tassazione in base all’ammontare del
credito per cui si procede palesa un chiaro cortocircuito logico,
prima che giuridico, per l’elementare, quanto dirimente
considerazione che nell’ordinanza di assegnazione il credito
ceduto è quello del debitor debitoris e non quello del creditore
procedente.
Tanto è stato riconosciuto – come sopra esposto - anche
dal Giudice regionale secondo cui, testualmente «Non è stato
ceduto il credito derivante dal finanziamento della banca ma il
credito che il […] lavoratore dipendente vantava nei confronti
del proprio datore di lavoro. […] E’ avvenuta la cessione di una
parte della retribuzione […]».
Tuttavia, la Commissione d’appello non ha tratto da tale
corretto rilievo le debite conseguenze.
5.5. L’idea di fondo che sorregge la modalità di tassazione
oggetto di esame sta nella considerazione per la quale
l’assegnazione del credito è effettuata sino alla concorrenza
del credito per cui si procede, il che, tuttavia, indica solo una
parte della misura quantitativa della cessione, giacchè è
altrettanto indiscutibile che l’assegnazione non può che
avvenire entro limite quantitativo del credito ceduto, che ne
definisce l’oggetto.
16 di 21

--- Pagina 17 ---

Numero registro generale 18105/2017
Numero sezionale 6262/2025
Numero di raccolta generale 30917/2025
Per cui – per pacifica opinione - l’assegnazione del credito
Data pubblicazione 25/11/2025
opera sino alla concorrenza del credito per cui si procede, ma
nei limiti di quello ceduto.
5.6. Alla luce di quanto precede, risulta, quindi, errato,
oltre che foriero di conseguenze del tutto irragionevoli, tassare
l’ordinanza di assegnazione per l’intero importo del credito di
cui si chiede soddisfazione, come è emblematicamente
evidente nei casi in cui – come nella specie – vi sia una
enorme sproporzione tra l’ammontare del credito per cui si
procede (di oltre 20 milioni di €) ed il credito ceduto (che
l’istante assume essere pari a 14.000 € circa), oltre che
contraria al principio di cui all’art. 53 Cost., in quanto non
commisurato al trasferimento di ricchezza, da calibrarsi sul
ricavato dalla cessione del credito e non sul dato virtuale del
credito per cui si procede.
5.7. Come si diceva, questa Corte, con recentissima
sentenza, ha rimeditato la questione in esame, affermando i
seguenti principi di diritto:
- «in tema di imposta di registro ai sensi del d.P.R. 26
aprile 1986, n. 131, l’assegnazione in fase esecutiva di crediti
del debitore esecutato, avendo effetto traslativo-cessorio,
comporta l’applicazione dell’imposta proporzionale ai sensi
dell’art. 8 c. 1 lett. a) della allegata tariffa, parte prima,
identificandosi la base imponibile nel credito assegnato e non
in quello posto in esecuzione»;
- «In tema di imposta di registro ai sensi del d.P.R. 26
aprile 1986, n. 131, in presenza di assegnazione di crediti
futuri (nella specie, soddisfatti con l’assegnazione del quinto
del trattamento pensionistico) il giudice di merito ha il potere-
dovere di calcolare la base imponibile anche tenendo in
17 di 21

--- Pagina 18 ---

Numero registro generale 18105/2017
Numero sezionale 6262/2025
Numero di raccolta generale 30917/2025
considerazione fatti sopravvenuti rilevanti per la
Data pubblicazione 25/11/2025
determinazione dell’imposta dovuta (nella specie, la
cessazione del trattamento pensionistico per decesso del
debitore esecutato)».
5.8. In questa sede, rinviando ai contenuti di tale
pronuncia, va qui ribadito che:
- nel delineare la portata dell’art. 53 Cost., la Corte
Costituzionale ha individuato tre requisiti essenziali della
capacità contributiva: l’effettività, la certezza e l’attualità (tra
le tante: Corte cost. n. 109/1967, n. 200/1976; n. 42/1980;
n. 54/1980; n. 252/1992; n. 73/1996 e n. 362/2000);
- il nesso tra il fatto rivelatore di capacità contributiva e il
tributo non deve essere apparente o fittizio, ma dovrà avere
ad oggetto una manifestazione economica reale, che consenta
la misurazione di un reddito esistente e non meramente
presunto e che deve sussistere nel momento in cui si verifica il
prelievo (Corte cost. n. 200/1976; n. 42/1980, n. 252/1992,
n. 73/1996, n. 362/2000);
- la capacità contributiva risulta inscindibilmente connessa
ai principi di ragionevolezza e di uguaglianza tributaria, atteso
che, in forza del connubio normativo tra gli artt. 53 e 3 Cost.,
a situazioni uguali devono corrispondere uguali regimi
impositivi e, correlativamente, a situazioni diverse un
trattamento tributario disuguale (Corte Cost. n. 120/1972);
- la capacità contributiva si manifesta soltanto
nell’arricchimento effettivamente conseguito dal creditore
attraverso l’assegnazione e non già nel credito astratto o
potenziale che il provvedimento di assegnazione si limita a
individuare. L’imposta proporzionale, parametrata al valore
nominale del credito, impone quindi un sacrificio patrimoniale
18 di 21

--- Pagina 19 ---

Numero registro generale 18105/2017
Numero sezionale 6262/2025
Numero di raccolta generale 30917/2025
non correlato ad alcun incremento di ricchezza, assumendo
Data pubblicazione 25/11/2025
tratti sostanzialmente confiscatori;
- la capacità contributiva ex art. 53 Cost. va misurata sulla
fattispecie impositiva astratta e non va confusa con la capacità
patrimoniale del debitore misurata sulle sostanze come in
concreto ritraibili dall’incapiente esecuzione;
- la tassazione dell’atto esecutivo, pur fondandosi su una
sentenza già tassata, non comporta una duplicazione
dell’imposta, stante la diversità degli atti tassati, ciascuno dei
quali idoneo a produrre effetti giuridici autonomi;
- sotto il profilo convenzionale europeo, l’applicazione della
imposta sulla intera somma assegnata si porrebbe parimenti,
ictu oculi, in contrasto con l’art. 1 del Protocollo n. 1 CEDU, in
quanto determinerebbe un’ingerenza nel diritto di proprietà
priva di ragionevole proporzione tra scopo perseguito e
sacrificio imposto. Il prelievo fiscale che eccede il valore
effettivamente acquisito dal creditore realizzerebbe una
compressione sproporzionata del diritto patrimoniale, priva di
un interesse generale idoneo a giustificarla e idonea invece a
tradursi in una forma di espropriazione fiscale;
- nell’ipotesi di cessione di crediti futuri l’oggetto della
imposizione non deve riguardare l’intero credito
(originariamente) assegnato, bensì esclusivamente il credito
effettivamente pignorato;
- il compito di determinare la base imponibile spetta al
giudice di merito, per cui ove ritenga invalido il provvedimento
tributario per motivi non formali, ma di carattere sostanziale,
non può limitarsi ad annullare l'atto impositivo, ma deve
esaminare nel merito la pretesa tributaria e, operando una
motivata valutazione sostitutiva, eventualmente ricondurla alla
19 di 21

--- Pagina 20 ---

Numero registro generale 18105/2017
Numero sezionale 6262/2025
Numero di raccolta generale 30917/2025
corretta misura, entro i limiti posti dalle domande di parte (v.,
Data pubblicazione 25/11/2025
ex plurimis, Cass. n. 27574/2018; Cass. n. 24611/2014; Cass.
n. 26157/2013; Cass. n. 15825/2006; Cass. n. 11958/1993;
Cass. n. 3718/1990; Cass. n. 5352/1987).
- il giudice tributario può formare il proprio convincimento
anche sulla base di elementi sopravvenuti rispetto alla fase
istruttoria originaria (così Cass. n. 27265/2025).
5.9. Già per tali motivi, la sentenza impugnata va cassata.
Ma v’è di più.
6. Risulta, infatti, fondata anche la quinta contestazione
con cui la ricorrente ha denunciato, in base all’art. 360, primo
comma, num. 5, c.p.c. ed all’art. 62 d.lgs. n. 546/1992,
l’omesso esame di un fatto decisivo per il giudizio, costituito
dalle evidenze dei documenti prodotti (contratto di lavoro e
progetto e buste paga) da cui emergeva – diversamente da
ritenuto dal Giudice regionale – che il valore del credito
oggetto di assegnazione era pari a 14.580,00 € (1.250,00 €
pari ad 1/5 della retribuzione mensile, per dodici mensilità).
La doglianza allude chiaramente ad un travisamento della
prova (cfr. Cass., Sez. Un., n. 5792/2024), il che consente di
superare il limite preclusivo della doppia conforme.
E che si sia trattato di un errore percettivo, di natura
decisiva per quanto sopra esposto, emerge con chiarezza, sol
considerando che la valutazione del Giudice regionale secondo
cui la contribuente non avrebbe offerto prova della
retribuzione mensile del debitore e della durata di dodici mesi
del contratto di lavoro subordinato, risulta smentita dal
contratto di lavoro a progetto del 28 dicembre 2012 e dalla
busta paga prodotti in atti e scannerizzati, ai fini
dell’autosufficienza, nel ricorso da cui risulta la durata annuale
20 di 21

--- Pagina 21 ---

Numero registro generale 18105/2017
Numero sezionale 6262/2025
Numero di raccolta generale 30917/2025
del contratto (dal 1° gennaio al 31 dicembre 2013) ed un
Data pubblicazione 25/11/2025
compenso lordo di 48.879,00 € e un netto da pagare per il
mese di ottobre 2013 (comprensivo di rimborsi) di 6.979 €.
7. Alla luce delle riflessioni che precedono il ricorso va
allora accolto in relazione al quarto ed al quinto motivo e la
sentenza impugnata va, pertanto, cassata, con rinvio della
causa alla Corte di giustizia tributaria di secondo grado della
Lombardia, in diversa composizione, che provvederà anche in
ordine alle spese di legittimità.
P.Q.M.
la Corte accoglie il quarto ed il quinto motivo di ricorso e
rigetta gli altri, cassa la sentenza impugnata e rinvia la causa
alla Corte di giustizia tributaria di secondo grado della
Lombardia in diversa composizione, che provvederà anche in
ordine alle spese di legittimità.
Così deciso in Roma, nella camera di consiglio del 16
settembre 2025 .
IL PRESIDENTE
Giacomo Maria Stalla
21 di 21