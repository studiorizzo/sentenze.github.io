======================================================================
Civile Ord. Sez. 5   Num. 30039  Anno 2025
Presidente: FUOCHI TINARELLI GIUSEPPE
Relatore: GRAZIANO FRANCESCO
Data pubblicazione: 13/11/2025
======================================================================

ORDINANZA INTERLOCUTORIA
sul ricorso iscritto al n. 2160/2024 R.G. proposto da:
GIUSSANI ANDREA, GUARINONI ROBERTINA, con l’avvocato
INCORONATO MICHELE (NCRMHL78H26E716K) che li rappresenta e
difende
-ricorrente-
contro
AGENZIA DELLE ENTRATE, con l'AVVOCATURA GENERALE DELLO
STATO (ADS80224030587) che la rappresenta e difende
-controricorrente-
avverso la sentenza della Commissione tributaria regionale della
Lombardia, sede di MILANO n. 3053/2022 depositata il 15/07/2022.
Udita la relazione della causa svolta nella pubblica udienza del
08/07/2025 dal Consigliere ALESSIO LIBERATI.

--- Pagina 2 ---

Uditi i difensori delle parti presenti, come da verbale, e le conclusioni
del Sostituto Procuratore Generale;
FATTI DI CAUSA
1. Con due identici avvisi di liquidazione nn.
2017/3T/000343/000/001/2018/001-2, l’Agenzia delle Entrate ha
liquidato a carico degli odierni ricorrenti una maggiore imposta di
registro per l’anno 2018 pari ad euro 960,00 (oltre sanzioni ed interessi
per un importo complessivo di euro 1.294,30) per omesso versamento
dell’imposta di registro in relazione al “Contratto anno 2017 serie 3T
NUM 000343, con il quale i medesimi contribuenti avevano concesso in
locazione un’unità immobiliare abitativa - della quale erano
comproprietari - alla società conduttrice “CLDC Booking Srl” ad uso di
civile abitazione del dipendente o delegato del conduttore o della sua
famiglia, e per cui avevano corrisposto l’imposta nella misura della c.d.
cedolare secca.
2. Dopo l’infruttuoso procedimento di reclamo-mediazione
promosso ai sensi dell’art. 17-bis, D.Lgs. n. 546/1992, i ricorrenti
hanno instaurato dinanzi la Commissione Tributaria Provinciale di
Milano, la quale, previa riunione dei ricorsi, li ha accolti con sentenza
n. 2709/11/2021, depositata il 18/06/2021.
3. L’amministrazione ha interposto appello e con sentenza n.
3053/2022, depositata il 15/07/2022, la Commissione Tributaria
Regionale della Lombardia ha accolto l’appello dell’Ufficio, confermando
l’avviso di liquidazione.
4. Avverso la suddetta sentenza di gravame i contribuenti hanno
proposto ricorso per cassazione affidato ad unico motivo, cui ha
resistito con controricorso l’Agenzia delle Entrate.
5. La Procura Generale ha concluso per la cassazione della
gravata sentenza, con decisione nel merito, ed accoglimento
dell’originario ricorso.
2 di 4

--- Pagina 3 ---

6. Successivamente ambedue le parti hanno depositato memoria
illustrativa ai sensi dell’art. 378 c.p.c.
7. In data 3/07/2025 è stata depositata documentazione ex art.
372 c.p.c. (sentenza passata in giudicato).
RAGIONI DELLA DECISIONE
1. Con unico motivo di ricorso, si deduce l’illegittimità della
sentenza impugnata per violazione e/o falsa applicazione dell’art. 3,
commi 1, 2, 6 e 6-bis, del D.Lgs. n. 23/2011, dell’art. 12 preleggi al
codice civile e degli artt. 3 e 23 della Costituzione, in relazione all’art.
360, comma 1, n. 3), c.p.c., per aver la CTR ritenuto non applicabile il
regime fiscale agevolato della cd. cedolare secca alla fattispecie, come
quella per cui è causa, di un immobile, concesso in locazione ad
esclusivo uso abitativo per un dipendente di una società, da parte di
locatori persone fisiche che non agiscono nell’esercizio di impresa, arte
o professione.
1.1. Secondo il ricorrente, la sentenza impugnata ha violato l’art.
3 del d.lgs. 23/2011, il quale, come presupposto per l’applicazione della
“cedolare secca”, richiede unicamente che l’immobile locato sia ad uso
abitativo e che il locatore non agisca nell’esercizio di un’impresa, di
un’arte o di una professione, requisiti entrambi presenti nel caso di
specie. L’interpretazione fornita dalla Corte di Giustizia Tributaria di
Secondo Grado del Lazio e sostenuta dall'Agenzia delle Entrate, che
escludere i contratti stipulati con conduttori che agiscono nell'esercizio
di attività di impresa o di lavoro autonomo, si porrebbe in contrasto
con la lettera e la ratio dell'art. 3 del d.lgs. 23/2011.
1.2. I ricorrenti evidenziano, in particolare, che i primi due commi
dell'art. 3 del D.Lgs. n. 23/2011 fanno riferimento esplicitamente alla
facoltà di opzione del solo "proprietario o titolare di diritto reale di
godimento" (comma 1) e alla "decisione del locatore" (comma 2).
Pertanto, il legislatore avrebbe inteso concedere il beneficio della
3 di 4

--- Pagina 4 ---

cedolare secca in base a requisiti soggettivi e oggettivi riferibili al solo
locatore e non anche al conduttore.
2. La Corte ritiene di dover rinviare la causa a nuovo ruolo, in
considerazione dell’ordinanza di rimessione alle Sezioni Unite
intervenuta in data odierna sullo specifico tema della applicabilità della
cedolare secca ai sensi dell'art. 3 del d.lgs. 23/2011 in materia di
contratto di foresteria.
P.Q.M.
La Corte rinvia la causa a nuovo ruolo.
Così deciso in Roma, il 08/07/2025 .
Il Presidente
GIACOMO MARIA STALLA
4 di 4