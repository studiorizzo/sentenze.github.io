======================================================================
Civile Ord. Sez. 5   Num. 30039  Anno 2025
Presidente: FUOCHI TINARELLI GIUSEPPE
Relatore: GRAZIANO FRANCESCO
Data pubblicazione: 13/11/2025
======================================================================

OGGETTO
composta dai seguenti magistrati:
REGISTRO - DECADENZA
REVOCA BENEFICIO PRIMA
Giacomo Maria Stalla Presidente
CASA
Angelo Maria Socci Consigliere
Ugo Candia Consigliere - rel. -
Alesso Liberati Consigliere
Andrea Penta Consigliere
Ud. 16/09/2025
ha deliberato di pronunciare la seguente
ORDINANZA
sul ricorso iscritto al n. 6203/2022 del ruolo generale,
proposto
DA
CIALFI SILVIA (codice fiscale CLF SLV 39B63 H501 R),
rappresentata e difesa, in forza di procura speciale e nomina
poste in calce al ricorso, dall’avv. Gianfranco De Rosa (codice
fiscale DRS GFR 67B28 D810 J).
- RICORRENTE -
CONTRO
l’AGENZIA DELLE ENTRATE (codice fiscale 06363391001), in
persona del Direttore pro tempore, rappresentata e difesa
dall’Avvocatura Generale dello Stato (codice fiscale
80224030587).
- RESISTENTE -

--- Pagina 2 ---

Numero registro generale 6203/2022
Numero sezionale 6267/2025
per la cassazione della sentenza n. 3808/16/2021 della
Numero di raccolta generale 30924/2025
Commissione tributaria regionale del Lazio, depositata il 2
Data pubblicazione 25/11/2025
agosto 2021, non notificata.
UDITA la relazione svolta all’udienza camerale del 16 settembre
2025 dal Consigliere Ugo Candia.
FATTI DI CAUSA
1. Oggetto del contendere è la pretesa di cui alla cartella in
atti con cui l’Agenzia delle Entrate chiedeva il pagamento della
complessiva somma di 22.008,75 €, a titolo di imposte di
registro, ipotecaria e catastale dovute in relazione alla
sentenza n. 9624/2010 del Tribunale di Roma con cui era
accolta la domanda di usucapione proposta dalla ricorrente.
2. La Commissione tributaria regionale del Lazio accoglieva
l’appello proposto dall’Agenzia delle Entrate, premettendo che
«Un precedente giudizio, relativo ad un originario avviso di
liquidazione, avente medesimo oggetto, era stato già
impugnato dalla sig.ra Cialfi innanzi a questo Giudice ed il
relativo procedimento risulta definito dalla sentenza n.
526/63/16 della CTP di Roma, confermata dalla sentenza n.
970/12/17 della CTR Lazio, passata in giudicato».
Il Giudice di appello ha, quindi, precisato che «Sulla base di
tale ultima sentenza l'Ufficio ha provveduto all'iscrizione al
ruolo dell'importo dovuto a titolo di imposta di registro,
ipotecarie e catastali anno 2010, riformato a seguito dei citati
giudizi, richiedendo, conformemente al disposto giudiziale,
l'imposta di registro con aliquota agevolata e le imposte
ipotecarie catastali con le aliquote ordinarie applicate al valore
dell'immobile decurtato della quota di un sesto (quota già di
proprietà della contribuente)» (così nella pronuncia
impugnata).
2 di 8

--- Pagina 3 ---

Numero registro generale 6203/2022
Numero sezionale 6267/2025
Numero di raccolta generale 30924/2025
Alla luce di tale rilievo, il Giudice regionale riteneva,
Data pubblicazione 25/11/2025
dunque, che «In caso di sentenza passata in giudicato è la
sentenza (e non l’atto impositivo originario) ad avere
successiva esecuzione nel termine di prescrizione di 10 anni»
(così nella pronuncia impugnata), assumendo poi che nessun
avviso di liquidazione successivo alla pronuncia giudiziaria
doveva essere notificato alla controparte e che la
quantificazione operata dall'Agenzia con la cartella di
pagamento impugnata era pienamente legittima, in quanto
coerente con la sentenza numero 970/12/2017 della
Commissione regionale del Lazio, passata in giudicato, che
aveva confermato le indicazioni fornite dall'amministrazione
finanziaria con la risoluzione 25/E del 20 marzo 2012
dell’Agenzia delle Entrate, secondo cui l’agevolazione prevista
per l’acquisto per la prima casa è limitata all’imposta di
registro e non si estende a quelle ipo-catastali.
3. Silvia Cialfi proponeva ricorso per cassazione avverso
detta pronuncia con atto notificato il 29 aprile 2021,
formulando due motivi di impugnazione.
4. L’Agenzia delle Entrate depositava in data 16 aprile
2022 nota con cui, dando atto di non essersi costituita nel
termine, riservava la facoltà di partecipare alla discussione.
RAGIONI DELLA DECISIONE
1. Con il primo motivo di ricorso la ricorrente ha eccepito,
con riferimento al parametro di cui all’art. 360, primo comma,
num. 5, c.p.c., la mancata considerazione da parte del Giudice
regionale delle sentenze passate in giudicato che avevano
sancito l’obbligo dell’Agenzia di «[…] procedere
tempestivamente alla rettifica del provvedimento impugnato,
deducendo in primo luogo dal valore dell’immobile tassato la
3 di 8

--- Pagina 4 ---

Numero registro generale 6203/2022
Numero sezionale 6267/2025
quota di un sesto, ed applicando sull’importo residuo l’imposta
Numero di raccolta generale 30924/2025
di registro con i benefici prima casa, nonché le imposte
Data pubblicazione 25/11/2025
ipotecarie e catastali con aliquota ordinaria […]» (v. pagina n.
11 del ricorso, che richiama il passaggio motivazionale della
sentenza n. 526/63/2016 della Commissione provinciale,
confermata dalla pronuncia n. 970/12/2017 della Commissione
regionale in relazione al preliminare avviso di liquidazione).
Ciò per sostenere che la cartella era stata emessa in base
ad un avviso di liquidazione annullato con sentenza passata in
giudicato e che occorreva l’emanazione di un nuovo atto di
liquidazione, coerente con le decisioni giudiziarie assunte,
senza applicazione delle sanzioni e degli interessi.
2. Con la seconda censura la contribuente ha dedotto, con
riferimento all’art. 360, primo comma, num. 5, c.p.c., la
«omessa o insufficiente motivazione su di un fatto controverso
e decisivo per il giudizio che è stato oggetto di discussione tra
le parti» (v. pagina n. 12 del ricorso), stigmatizzando il duplice
errore asseritamente commesso dalla Commissione per non
avere, da un lato, tenuto conto dei giudicati dai quali
emergeva chiaramente l’obbligo dell’Agenzia delle Entrate di
riformulare i conteggi con il minor importo acquisito con le
sentenza di usucapione attraverso l’adozione di un nuovo
avviso di liquidazione e, dall’altro, per aver onerato la
contribuente dell’esborso di una ulteriore somma di danaro a
titolo di sanzioni ed interessi non dovuti, stante l’omessa
notifica di nuovo e diverso avviso di liquidazione con gli esatti
importi dovuti all’esito delle menzionate sentenze.
3. Il ricorso va esaminato congiuntamente in relazione ai
due connessi motivi e va respinto per le seguenti ragioni.
4 di 8

--- Pagina 5 ---

Numero registro generale 6203/2022
Numero sezionale 6267/2025
Le illustrate censure sono state articolate secondo il
Numero di raccolta generale 30924/2025
paradigma di cui all’art. 360, primo comma, num. 5, c.p.c., in
Data pubblicazione 25/11/2025
termini che non risultano appropriati.
4. Giova subito precisare che oggetto del vizio di cui al
novellato art. 360, primo comma, num. 5 c.p.c. è l'omesso
esame circa un «fatto decisivo per il giudizio, che è stato
oggetto di discussione tra le parti», dove per «fatto», secondo
pacifica acquisizione, deve intendersi non una «questione» o
un «punto», ma: (i) un vero e proprio «fatto», in senso storico
e normativo, ossia un fatto principale, ex art. 2697 c.c., cioè
un «fatto» costitutivo, modificativo impeditivo o estintivo, o
anche un fatto secondario, vale a dire un fatto dedotto ed
affermato dalle parti in funzione di prova di un fatto principale
(cfr. Cass. n. 16655/2011; Cass. n. 7983/ 2014; Cass. n.
17761/2016; Cass. n. 29883/2017); ii) un preciso
accadimento ovvero una precisa circostanza da intendersi in
senso storico-naturalistico (cfr. Cass. n. 21152/2014; Cass.,
Sez. U., n. 5745/2015); iii) un dato materiale, un episodio
fenomenico rilevante, e le relative ricadute di esso in termini di
diritto (cfr. Cass. n. 5133/2014); iv) una vicenda la cui
esistenza risulti dal testo della sentenza o dagli atti processuali
(cfr., Cass. Sez. U., n. 8053/2014, cui adde, tra le tante,
Cass., n. 18318/2023; Cass. n. 13555/2023 e Cass. n.
17005/2024).
5. Tanto chiarito, va riconosciuto che la dedotta omissione
del fatto rilevante non sussiste.
Come sopra illustrato, il Giudice regionale ha avuto ben
cura di premettere e di prendere atto che:
- il precedente avviso era stato oggetto di impugnazione e
definito con la sentenza n. 526/63/16 della Commissione
5 di 8

--- Pagina 6 ---

Numero registro generale 6203/2022
Numero sezionale 6267/2025
tributaria provinciale di Roma, confermata dalla sentenza n.
Numero di raccolta generale 30924/2025
970/12/17 della Commissione regionale, passata in giudicato;
Data pubblicazione 25/11/2025
- sulla base di tali pronunce l’Ufficio aveva provveduto
all'iscrizione al ruolo dell'importo dovuto al titolo di imposta di
registro, ipotecarie e catastali, conformando la pretesa al
disposto giudiziale, avendo commisurato l'imposta di registro
con aliquota agevolata e le imposte ipotecarie catastali con le
aliquote ordinarie applicate al valore dell'immobile decurtato
della quota di un sesto, siccome già di proprietà della
contribuente.
Sulla scorta di tale ricostruzione fattuale, il Giudice
regionale ha, quindi, ritenuto che nessun avviso di liquidazione
successivo alla pronuncia giudiziaria dovesse essere notificato
alla controparte e che la quantificazione operata dall'Agenzia
con la cartella di pagamento impugnata fosse pienamente
legittima, in quanto coerente con la predetta sentenza passata
in giudicato.
6. Alla luce di quanto precede, si comprende allora come
non vi sia stata da parte della Commissione di appello nessuna
omissione di esame del «fatto» dedotto, vale a dire del
contenuto dispositivo delle sentenze di merito adottate in
relazione al presupposto avviso di liquidazione, costituito dalla
disposta «rettifica del provvedimento impugnato».
Piuttosto, va osservato che il Giudice a quo ha, da un lato,
accertato che detta rettifica era stata attuata direttamente con
la cartella di pagamento nella parte in aveva chiesto il
versamento degli importi dovuti nei medesimi termini stabiliti
dalle menzionate pronunce e, dall’altro, ha ritenuto, questa
volta sul versante squisitamente giuridico, che non fosse
6 di 8

--- Pagina 7 ---

Numero registro generale 6203/2022
Numero sezionale 6267/2025
Numero di raccolta generale 30924/2025
necessaria, per dare attuazione al giudicato e per rettificare
Data pubblicazione 25/11/2025
l’imposizione, la formazione di un nuovo avviso di liquidazione.
Si è trattato, all’evidenza, di un accertamento fattuale
compiuto concernente la corrispondenza delle somme richieste
con la cartella ai contenuti precettivi delle sentenze di merito,
su cui nessuna censura è stata mossa dalla contribuente (se
non in relazione agli interessi), a cui si è agganciata la
predetta valutazione giuridica circa la non necessità di una
nuova liquidazione, profili questi che – di certo - esulano dal
paradigma censorio prescelto (art. 360, primo comma, num.
5, c.p.c.).
7. Né – per concludere – può darsi seguito al rilievo
secondo il quale non dovevano essere calcolati gli interessi e le
sanzioni, stante l’omessa notifica del nuovo avviso di
liquidazione.
Ciò perché, la questione coinvolge una questione di diritto
sulla debenza dei predetti accessori, che non è stata declinata
con il pertinente canone di cui all’art. 360, primo comma,
num. 3 c.p.c., che avrebbe dovuto essere dedotto, giusta il
disposto dell’art. 366, primo comma, num. 4), c.p.c., a pena
d’inammissibilità, non solo con l’indicazione delle norme che si
assumono violate, ma anche mediante la specifica indicazione
delle affermazioni, contenute nella sentenza impugnata, che si
assumono in contrasto con le norme regolatrici della
fattispecie e con l’interpretazione fornita dalla giurisprudenza
di legittimità o dalla prevalente dottrina, così da prospettare
criticamente una valutazione comparativa fra opposte
soluzioni, non risultando altrimenti consentito alla S.C. di
adempiere al proprio compito istituzionale di verificare il
fondamento della denunziata violazione (così, da ultimo, Cass.
n. 2961/2025, che richiama Cass. n. 20870/24).
7 di 8

--- Pagina 8 ---

Numero registro generale 6203/2022
Numero sezionale 6267/2025
Numero di raccolta generale 30924/2025
8. Alla stregua delle osservazioni svolte, il ricorso va quindi
Data pubblicazione 25/11/2025
respinto.
9. Non vi è ragione di liquidare le spese di giudizio, stante
l’assenza di attività difensiva da parte dell’Agenzia delle
Entrate.
10. Va, nondimeno, dato atto che sussistono i presupposti
di cui all’art 13, comma 1-quater, d.P.R. n. 115/2002, per il
versamento da parte della ricorrente di una somma pari a
quella eventualmente dovuta a titolo di contributo unificato per
il ricorso.
P.Q.M.
la Corte rigetta il ricorso e dà atto che ricorrono i presupposti
di cui all’art 13, comma 1-quater, d.P.R. n. 115/2002, per il
versamento da parte della ricorrente di una somma pari a
quella eventualmente dovuta a titolo di contributo unificato per
la proposizione del ricorso .
Così deciso in Roma, nella camera di consiglio del 16
settembre 2025 .
IL PRESIDENTE
Giacomo Maria Stalla
8 di 8