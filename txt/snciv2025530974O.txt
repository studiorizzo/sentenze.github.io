======================================================================
Civile Ord. Sez. 5   Num. 30039  Anno 2025
Presidente: FUOCHI TINARELLI GIUSEPPE
Relatore: GRAZIANO FRANCESCO
Data pubblicazione: 13/11/2025
======================================================================

Registro: n. 12952/2018 R.G. | Cron. | Rep. | A.C. 8 luglio 2025
Oggetto: IVA, IRPEF e IRAP - Reddito d'impresa - Studi di settore.

AVVISO ACCERTAMEN TO – ACCANTONAM ENTO QUOTA T.F.M.
ORDINANZA
sul ricorso iscritto al n. 29163/2018 R.G. proposto da:
AGENZIA DELLE ENTRATE, in persona del Direttore Generale pro
tempore, rappresentata e difesa ex lege dall’Avvocatura Generale
dello Stato
CONTRO
SOCIETA’ ALBERGO RISTORANTE AL TERRAZZO s.a.s. in persona
del legale rapp.te pro tempore,  RAMELLA MARIA ALBERTINA, in
proprio e quale legale rappresentante p.t. e socia e CLAUDIA
PAGANI, in qualità di socia, rappresentate e difese dagli avv.ti
Francesco Giuliani e Valentina Guzzanti del foro di Roma giusta
procura speciale in atti
- controricorrenti–

--- Pagina 2 ---

avverso la sentenza della Commissione Tributaria Regionale della
Lombardia  n. 884/21/2018, pubblicata il 1.3.2018, non notificata;
udita la relazione svolta all’adunanza camerale del 6 novembre
2025 dal consigliere Maria Clara SALI;
FATTI DI CAUSA
1. Con avviso di accertamento numero T9P021R00950/2015, relativo
all'anno di imposta 2010, l'Agenzia delle Entrate contestava alla
società Albergo Ristorante Al Terrazzo s.n.c. (poi s.a.s.), l'indebita
deduzione di accantonamenti per trattamento di fine mandato
(d’ora in poi T.F.M.) a favore degli amministratori, per complessivi
euro 66.964,00. Secondo l’Ufficio, considerato che nell'anno di
imposta 2010 non erano stati corrisposti compensi agli
amministratori, non vi erano quote di accantonamento per T.F.M. da
portare in deduzione. Ripreso quindi a tassazione l'importo di euro
66.964,00 l'Ufficio accertava un maggior reddito pari ad euro
113.239,00 che di conseguenza imputava pro quota alle due socie
Pagani Claudia e Ramella Albertina Maria ex art. 105 T.U.I.R., con
successivi avvisi di accertamento.
2. La società e le due socie impugnavano i rispettivi atti impositivi. I
ricorsi, previa riunione, venivano accolti dalla CTP di Milano.
3. La C.T.R. della Lombardia, adita dall'Ufficio, rigettava il gravame.
4. L'Agenzia delle Entrate ricorre per Cassazione avverso la sentenza
indicata in epigrafe sulla base di un unico motivo.
5. La società ALBERGO RISTORANTE AL TERRAZZO s.a.s., Albertina
Maria Ramella e Claudia Pagani resistono con controricorso.
6. E’ stata fissata l’adunanza camerale 6.11.2025.
7. Le parti controricorrenti hanno depositato tempestiva memoria
illustrativa.
RAGIONI DELLA DECISIONE
1. Con il primo ed unico motivo, rubricato «Violazione e falsa
applicazione dell'articolo 105, comma 1 e 4, del D.P.R. n. 917 del
2 di 5

--- Pagina 3 ---

1986, in relazione all'articolo 360 comma 1, numero 3) c.p.c.»,
l’Agenzia delle Entrate assume che la CTR abbia errato nel ritenere
che il trattamento di fine mandato non è assoggettato alle
medesime limitazioni previste per il trattamento di fine rapporto dei
lavoratori subordinati. Infatti, contrariamente a quanto ritenuto
dalla C.T.R., il rinvio alla disciplina civilistica contenuto nell'articolo
105 del T.U.I.R. è di carattere generale. Il legislatore fiscale,
sostiene l’Agenzia, non ha dettato per detti accantonamenti una
disciplina derogatoria, con la conseguenza che anche fiscalmente
l'accantonamento deducibile annualmente non deve essere
superiore all'importo della retribuzione dovuta per l'anno stesso
divisa per 13,5, con l'unica condizione che detti accantonamenti
risultino in conti individuali dei singoli dipendenti. Il diritto alla
deduzione da parte della società erogante è condizionato alla
sussistenza di un atto che preveda espressamente detta indennità
anche nel suo ammontare, avente data certa anteriore al rapporto.
In mancanza di detto requisito ossia della specifica preventiva
determinazione, gli accantonamenti operati in bilancio devono
essere portati in aumento nella dichiarazione dei redditi e la
deduzione fiscale rinviata al momento della effettiva percezione
dell'indennità medesima da parte degli amministratori.
Dunque, anche l'accantonamento operato in misura superiore al
compenso annualmente stabilito diviso per il coefficiente 13,5 deve
considerarsi fiscalmente indeducibile. In mancanza di un compenso
effettivamente corrisposto non è possibile determinare
l'accantonamento annuale deducibile. Sarebbe pertanto evidente
l’errore interpretativo in cui è incorsa la commissione di secondo
grado.
1.1. Il motivo è in parte inammissibile, in parte infondato.
1.2. Come già statuito in controversie analoghe (Cass. n.
3385/2025, Cass. 07/06/2024, n. 15966 e Cass. n. 25435/2022,
tra le stesse parti), questa Corte ha già escluso che, in mancanza
3 di 5

--- Pagina 4 ---

di una norma che obblighi le società a provvedere
all'ammortamento delle quote del trattamento di fine mandato
degli amministratori nelle forme previste per i lavoratori dipendenti,
possa applicarsi l’art. 2120 cod. civ., dettato per questi ultimi
(Cass. 29/08/2022, n. 25435; Cass. 06/11/2020, n. 24848). Si è
precisato che tale assunto è in linea con l’ulteriore principio
affermato in tema di redditi di impresa, in base al quale, in ragione
del combinato disposto degli artt. 17, comma 1, lett. c), e 105
T.U.I.R., possono essere dedotte in ciascun esercizio, secondo il
principio di competenza, le quote accantonate per il trattamento di
fine mandato, previsto in favore degli amministratori delle società,
purché la previsione di detto trattamento risulti da un atto scritto
avente data certa anteriore all'inizio del rapporto, che ne specifichi
anche l'importo: in mancanza di tali presupposti, trova applicazione
il principio di cassa, come disposto dall'art. 95, comma 5, T.U.I.R.,
che stabilisce la deducibilità dei compensi spettanti agli
amministratori delle società nell'esercizio nel quale sono corrisposti
(Cass. 10/07/2023, n. 19445, Cass. 19/10/2018, n. 26431).
1.2. Inammissibile è invece il profilo della censura relativo alla
assunta indeducibilità degli accantonamenti del T.F.M. per
mancanza di un atto avente data certa anteriore all'inizio del
rapporto che ne specifichi anche l'importo; ciò in quanto -
premesso che la CTR, con apprezzamento non sindacabile in sede
di legittimità, ha accertato, nella specie, la mancata contestazione
da parte dell'Ufficio della derivazione del diritto all'indennità da atto
di data certa anteriore all'inizio del rapporto e precisamente
dall’art. 6 dei patti sociali - detto profilo di censura non risulta
trattato nella sentenza impugnata, per cui l'Agenzia delle Entrate,
al fine di evitare una statuizione di inammissibilità per novità della
censura, aveva l'onere non solo di allegare l'avvenuta deduzione di
quelle questioni innanzi al giudice di merito, ma anche di indicare,
riproducendone il contenuto nelle parti rilevanti - in quale specifico
4 di 5

--- Pagina 5 ---

atto del giudizio precedente lo avesse fatto, onde dar modo alla
Corte di cassazione di controllare ex actis la veridicità di tale
asserzione prima di esaminare nel merito la questione stessa
(Cass. n. 11934 del 2021; n. 17831 del 2016, n. 23766 e n. 1435
del 2013, n. 17253 del 2009)
3. In conclusione, il ricorso va rigettato.
4. Le spese seguono la soccombenza.
5. Rilevato che risulta soccombente una parte ammessa alla
prenotazione a debito del contributo unificato, per essere
amministrazione pubblica difesa dall'Avvocatura Generale dello
Stato, non si applica l'art. 13, comma 1-quater, d.P.R. 30 maggio
2002, n. 115 (Cass., Sez. 6 - L, Ordinanza n. 1778 del 29/01/2016,
Rv. 638714).
P.Q.M.
La Corte rigetta il ricorso;
condanna l’Agenzia delle Entrate al pagamento delle spese
processuali, che liquida in complessivi euro 200,00 per esborsi,
euro 4.100,00 per compensi, oltre rimborso forfetario nella misura
del 15%, IVA E CPA come per legge.
Così deciso in Roma, nella camera di consiglio 6.11.2025
Il Presidente
(Andreina Giudicepietro)
5 di 5