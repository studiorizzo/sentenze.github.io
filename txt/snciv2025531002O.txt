======================================================================
Civile Ord. Sez. 5   Num. 30039  Anno 2025
Presidente: FUOCHI TINARELLI GIUSEPPE
Relatore: GRAZIANO FRANCESCO
Data pubblicazione: 13/11/2025
======================================================================

ORDINANZA
sul ricorso iscritto al n. 8509/2018 R.G. proposto da:
AGENZIA DELLE ENTRATE – RISCOSSIONE, in persona del
Direttore pro tempore, con sede in Roma, Via Cristoforo Colombo
n. 426 C/D, rappresentata e difesa dall’Avvocatura generale dello
Stato, con domicilio legale in Roma, via dei Portoghesi n. 12,
presso l’Avvocatura generale dello Stato.
– ricorrente –
contro
AGENZIA DELLE ENTRATE, REYNAUD MASSIMO ALESSANDRO
DANIELE.
– intimati –
Avverso la sentenza della COMM.TRIB.REG. della LOMBARDIA n.
3524/2017, depositata in data 06 settembre 2017.
Udita la relazione svolta nella camera di consiglio del 23 settembre
2025 dal Consigliere dott.ssa Maria Luisa De Rosa.
Rilevato che:
1. L’Agenzia delle Entrate – Riscossione notificava al sig. Massimo
Alessandro Daniele Reynaud cinque cartelle di pagamento
relativamente a crediti erariali iscritti a ruolo dall’Amministrazione

--- Pagina 2 ---

Finanziaria per un totale di € 26.775,42: la n.
068/2007/00232084/000 in data 12.04.2007, per l’anno d’imposta
2000; la n. 068/2009/01342405/14/000 in data 14.05.2009, per
l’anno d’imposta 2003; la n. 068/2010/02642711/70/000 in data
21.05.2010, per l’anno d’imposta 2004; la n.
068/2012/01933078/86/000 in data 11.09.2012, per l’anno
d’imposta 2007; la n. 068/2013/00087635/25/000 in data
15.09.2014, per l’anno d’imposta 2009.
2. Avverso gli estratti di ruolo Irpef relativi alle cartelle di
pagamento il contribuente proponeva ricorso dinnanzi la C.t.p. di
Milano, lamentando l’illegittimità della notifica delle cartelle stesse;
si costituivano in giudizio l’Agenzia delle Entrate di Milano e
l’Agenzia delle Entrate – Riscossione, chiedendo la conferma del
proprio operato.
3. La C.t.p. di Milano, con sentenza n. 377/2015, rigettava il
ricorso del contribuente, ritenendo regolare e tempestiva la notifica
di tutte le cartelle di pagamento.
4. Contro tale sentenza proponeva appello il contribuente dinanzi la
C.t.r. della Lombardia; si costituiva anche l’Agenzia delle Entrate,
chiedendo il rigetto dell’appello.
5. La C.t.r. della Lombardia, con sentenza n. 3524/2017,
depositata in data 06 settembre 2017, accoglieva l’appello del
contribuente.
6. Avverso la sentenza della C.t.r. della Lombardia, l’Agenzia delle
Entrate – Riscossione ha proposto ricorso per cassazione affidato
ad un unico motivo mentre l’Agenzia delle Entrate e il contribuente
sono rimasti intimati.
La causa è stata trattata nella camera di consiglio del 23 settembre
2025.
Considerato che:
1. Con l’unico motivo di ricorso, così rubricato: «Violazione dell’art.
26, comma 2, d.p.r. 602/73 e falsa applicazione dell’art. 7, l.
2 di 4

--- Pagina 3 ---

890/1982 e degli artt. 2700 c.c. e 221 cod. proc. civ., in relazione
all’art. 360, primo comma, n. 3 c.p.c.», l’Agenzia delle Entrate –
Riscossione lamenta l’error in iudicando nella parte in cui, nella
sentenza impugnata, la C.t.r. ha erroneamente interpretato ed
applicato le norme vigenti in materia di notifica della cartella di
pagamento mediante raccomandata con avviso di ricevimento,
ritenendo invalido il procedimento notificatorio nelle mani del
portiere in quanto non seguita dall’invio della raccomandata
informativa.
2. Il ricorso è inammissibile.
Dagli atti di causa, e cioè sia dal fascicolo cartaceo che dal fascicolo
telematico, non risulta allegato all'originale del ricorso in
cassazione proposto nei confronti del contribuente – rimasto
intimato – l’avviso di ricevimento della raccomandata di cui alla
relata di notificazione apposta al ricorso, ma soltanto la
documentazione afferente all’avvenuta consegna del plico all’Ufficio
Postale in data 6 marzo 2018.
Né può spiegare effetto conservativo dell’impugnazione la
notificazione del ricorso all’Agenzia delle Entrate, in data 6 marzo
2018 a mani del dipendente addetto alla ricezione degli atti, in
quanto parte soccombente, con una posizione sostanzialmente
analoga a quella del ricorrente (v. Cass. n.23256/2024).
Soccorre, inoltre, il principio giurisprudenziale recentemente
affermato dalle SS.UU di questa Corte (S.U. 30/04/2024, n. 11676)
secondo cui, in tema di processo tributario con pluralità di parti, il
disposto dell'art. 53, comma 2, d.lgs. n. 546 del 1992 non fa venir
meno la distinzione tra cause inscindibili, scindibili e dipendenti,
delineata dalle regole processualcivilistiche, cosicché, in base agli
artt. 331 e 332 c.p.c., nelle cause scindibili non vi è obbligo di
integrare il contraddittorio nei confronti di quelle parti del giudizio
di primo grado, il cui interesse alla partecipazione all'appello sia
venuto meno.
3 di 4

--- Pagina 4 ---

3. In conclusione, il ricorso va dichiarato inammissibile.
Nulla per le spese nei confronti delle parti rimaste intimate.
Non ricorrono i presupposti per il raddoppio del contributo unificato
di cui all’art.13 comma 1 quater d.P.R. 30 maggio 2002 n.115.
P.Q.M.
La Corte dichiara inammissibile il ricorso.
Così deciso in Roma il 23 settembre 2025.
La Presidente
Andreina Giudicepietro
4 di 4