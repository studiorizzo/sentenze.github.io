======================================================================
Civile Ord. Sez. 5   Num. 30039  Anno 2025
Presidente: FUOCHI TINARELLI GIUSEPPE
Relatore: GRAZIANO FRANCESCO
Data pubblicazione: 13/11/2025
======================================================================

ORDINANZA
sul ricorso iscritto al n. 6570/2017 R.G. proposto da:
BERGAMO Davide, rappresentato e difeso  dagli avv.ti Domenico Di
Casola e Davide Fiorentino, elettivamente domiciliato in Roma, alla
Via Federico Rosazza n.52;
-ricorrente-
contro
AGENZIA DELLE ENTRATE
-intimato-
per la cassazione della sentenza della Commissione tributaria
regionale della Campania n. 7933/2016, depositata il 15 settembre
2016.
Udita la relazione svolta nella camera di consiglio del 25 settembre
2025 dal Consigliere Gianluca Grasso.
FATTI DI CAUSA
1. –  Al contribuente sono stati notificati due avvisi di
accertamento, fondati su indagini finanziarie svolte, per gli anni di
imposta 2008 e 2009, su svariati conti correnti bancari, alcuni dei

--- Pagina 2 ---

quali intestati a soggetti diversi considerati però riconducibili al
ricorrente.
Il contribuente ha impugnato entrambi gli avvisi con distinti
ricorsi, successivamente riuniti.
L'Agenzia della entrate si è costituita in giudizio ribadendo la
legittimità della rettifica.
La Commissione tributaria provinciale di Napoli, con sentenza n.
11538/21/15, ha accolto parzialmente il ricorso e, per l'effetto, ha
escluso dall'imponibile i prelevamenti effettuati dal contribuente pari
ad euro 10.509,00 per l'anno 2008 e pari ad euro 47.314,00 per
l'anno 2009. La Commissione tributaria provinciale ha invece
confermato la legittimità della rettifica in ordine ai versamenti
effettuati dal contribuente, considerati maggiori compensi, che
ammontano a euro 26.019 per il 2008 ed euro 22.709 per il 2009.
2. –  Il contribuente ha proposto appello, riproponendo le
doglianze sollevate in primo grado.
L'Agenzia si è costituita in giudizio chiedendo la conferma della
sentenza impugnata.
Con sentenza n. 7933/2016, depositata il 15 settembre 2016,
la Commissione tributaria regionale della Campania ha rigettato
l'appello.
3. – Il contribuente ha proposto ricorso per cassazione.
L’Agenzia delle entrate non ha svolto attività difensiva.
4. – Il ricorso è stato avviato alla trattazione camerale ai sensi
dell’art. 380-bis.1 c.p.c.
RAGIONI DELLA DECISIONE
1. – Va dato atto, in via preliminare, dell'avvenuto deposito di
un'istanza di estinzione del giudizio, in quanto con istanze in data 2
ottobre 2017 il contribuente si è avvalso, per entrambi gli
accertamenti oggetto di contesa, della definizione agevolata di cui
2 di 4

--- Pagina 3 ---

all’art. 11, d.l. 24 aprile 2017 n. 50, conv. con modificazioni nella l.
21 giugno 2017 n.96.
Le istanze sono state accolte, ai sensi del comma 10 dell’art.11
richiamato, con il pagamento integrale di quanto dovuto, e
conseguente sgravio da parte dell’Agenzia delle Entrate, come da
documentazione allegata.
A tal fine sono stati depositati i seguenti atti:
• domanda definizione agevolata accertamento
TF501AI03239/2013 (per l’Anno 2008);
• ricevuta Intratel versamento prima rata definizione anno 2008;
• comunicazione Agenzia Entrate di accettazione della domanda
per l’Anno 2008;
• domanda definizione agevolata accertamento
TF501AI02448/2014 (per l’Anno 2009);
• ricevuta Intratel versamento prima rata anno 2009;
• comunicazione Agenzia Entrate di accettazione della domanda
per l’Anno 2009;
• estratti dal Cassetto fiscale del contribuente, attestanti il
regolare pagamento e l’intervenuto sgravio per entrambe le
annualità oggetto degli accertamenti impugnati.
Il Collegio, dunque, dichiara l'estinzione del giudizio per
cessazione della materia del contendere.
2. – Le spese restano a carico  della parte che le ha anticipate,
mentre non vi è luogo per la dichiarazione di cui all'art. 13, comma
1-quater, del d.P.R. 30 maggio 2002 n. 115 perché il meccanismo
sanzionatorio non trova applicazione in caso di cessazione della
materia del contendere (Cass. 10 febbraio 2017, n. 3542).
P.Q.M.
La Corte dichiara l'estinzione del giudizio per cessata materia del
contendere; le spese restano a carico della parte che le ha anticipate.
3 di 4

--- Pagina 4 ---

Così deciso in Roma, nella camera di consiglio della Sezione
Tributaria, il 25 settembre 2025.
Il Presidente
Giovanni La Rocca
4 di 4