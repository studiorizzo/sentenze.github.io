======================================================================
Civile Ord. Sez. 5   Num. 30039  Anno 2025
Presidente: FUOCHI TINARELLI GIUSEPPE
Relatore: GRAZIANO FRANCESCO
Data pubblicazione: 13/11/2025
======================================================================

ORDINANZA
di correzione dell’errore materiale della sentenza della Corte di
cassazione n. 30792 del 02/12/2024 pronunciata sul ricorso iscritto al
n. 5358/2018 R.G. proposto da:
GRM SRL IN LIQUIDAZIONE, domiciliata ex lege in ROMA, PIAZZA
CAVOUR, presso la CANCELLERIA della CORTE di CASSAZIONE,
rappresentata e difesa dall'avvocato ZANGHÌ FABIO
(ZNGFBA69D27F158F);
-ricorrente-
contro
RISCOSSIONE SICILIA SPA, elettivamente domiciliata in ROMA, VIA
COLA DI RIENZO 180, presso lo studio dell’avvocato SALVO CARMELA
(SLVCML66E66A662L), rappresentata e difesa dall'avvocato PAVONE
GIUSEPPE (PVNGPP66S05F206J);
-controricorrente-
AGENZIA DELLE ENTRATE, elettivamente domiciliata in ROMA, VIA
DEI PORTOGHESI 12, presso l'AVVOCATURA GENERALE DELLO
STATO (ADS80224030587), che la rappresenta e difende
-resistente-

--- Pagina 2 ---

Udita la relazione svolta nella camera di consiglio del 13/06/2025 dal
Consigliere GIACOMO MARIA NONNO.
RILEVATO CHE
1. GRM s.r.l. ha formulato istanza di correzione dell’errore
materiale contenuto nell’ordinanza n. 30792 del 02/12/2024, nella
parte in cui, in dispositivo, questa Corte, condannava «in solido
controricorrente e resistente al pagamento delle spese del giudizio di
legittimità che liquida in euro 12.300,00 per compensi, oltre alle
spese forfettarie nella misura del 15 per cento, ed agli accessori di
legge, agli esborsi liquidati in Euro 200,00», senza disporre la
distrazione delle spese in favore del difensore, dichiaratosene
antistatario;
2. Riscossione Sicilia s.p.a. e l’Agenzia delle entrate non hanno
svolto attività difensiva.
CONSIDERATO CHE
1. in caso di omessa pronuncia sull'istanza di distrazione delle
spese proposta dal difensore, il rimedio esperibile, in assenza di
un'espressa indicazione legislativa, è costituito dal procedimento di
correzione degli errori materiali di cui agli artt. 287 e 288 cod. proc.
civ., e non dagli ordinari mezzi di impugnazione, non potendo la
richiesta di distrazione qualificarsi come domanda autonoma;
1.1. la procedura di correzione, oltre ad essere in linea con il
disposto dell'art. 93, comma 2, cod. proc. civ. - che ad essa si
richiama per l'ipotesi in cui la parte dimostri di aver soddisfatto il
credito del difensore per onorari e spese – consente, infatti, il
migliore rispetto del principio costituzionale della ragionevole durata
del processo, garantisce con maggiore rapidità lo scopo del difensore
distrattario di ottenere un titolo esecutivo ed è un rimedio applicabile,
ai sensi dell'art. 391 bis cod. proc. civ., anche nei confronti delle
pronunce della Corte di cassazione (Cass. S.U. n. 16037 del
2 di 4

--- Pagina 3 ---

07/07/2010; conf. Cass. n. 12437 del 17/05/2017; Cass. n. 5082 del
26/02/2024);
1.2. l’istanza di correzione può essere presentata sia dal difensore
antistatario che dalla parte da lui rappresentata, come nel caso di
specie, non potendosi distinguere una proposizione "in proprio"
dell'istanza di distrazione avanzata dal difensore da una proposizione
della domanda in rappresentanza di parte e in base all'originaria
procura (cfr. Cass. 15302 del 31/05/2023);
1.3. l’ordinanza n. 30792 del 2024 è effettivamente affetta da
errore materiale in quanto la richiesta di distrazione delle spese era
stata avanzata dal difensore della ricorrente con la memoria del
13/05/2024, mentre nulla si rinviene in tal senso né in dispositivo, né
nella motivazione della sentenza impugnata;
1.4. deve, pertanto, procedersi alla correzione dell’errore
materiale contenuto nella suddetta ordinanza, aggiungendo: i) nella
parte relativa al “Considerato che”, punto 8, pagina 5, dopo le parole
«a favore della ricorrente», le parole «, da distrarsi in favore del
difensore, dichiaratosene antistatario»; ii) nel dispositivo a pagina 6,
dopo le parole «Euro 200,00», le parole «, da distrarsi in favore del
difensore antistatario»;
1.5. nulla è dovuto per le spese in ragione della speciale natura
del procedimento di correzione degli errori materiali, in cui non è
possibile individuare una parte soccombente in senso proprio (da
ultimo, Cass. n. 26566 del 14/09/2023).
P.Q.M.
La Corte dispone che l’ordinanza della Corte di cassazione n. 30792
del 02/12/2024 venga corretta aggiungendo i) nella parte relativa al
“Considerato che”, punto 8, pagina 5, dopo le parole «a favore della
ricorrente», le parole «, da distrarsi in favore del difensore,
dichiaratosene antistatario»; ii) nel dispositivo a pagina 6, dopo le
3 di 4

--- Pagina 4 ---

parole «Euro 200,00», le parole «, da distrarsi in favore del difensore
antistatario».
Dispone che le correzioni siano annotate, a cura della cancelleria,
sull'originale della menzionata sentenza.
Così deciso in Roma, il 13/06/2025.
Il Presidente
GIUSEPPE FUOCHI TINARELLI
4 di 4