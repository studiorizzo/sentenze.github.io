ORDINANZA 
sul ricorso (iscritto al n. 12952/2018 R.G.) proposto da:  
GJYZELI 
ARDIAN 
(Codice 
Fiscale: 
GJY 
RDN 
71B27 
Z100S), 
rappresentato e difeso dall’avvocato Paolo Maria Federico Candida , con 
domicilio digitale in atti; 
- ricorrente - 
contro 
AGENZIA DELLE ENTRATE (Codice Fiscale: 06363391001), in persona 
del Direttore pro tempore, rappresentata e difesa dall’Avvocatura Generale 
dello Stato e domiciliata presso gli uffici di quest’ultima, siti in Roma, alla 
Via dei Portoghesi n. 12, con domicilio digitale in atti; 
- controricorrente - 
avverso la sentenza della Commissione Tributaria Regionale del 
Piemonte n. 1528/02/2017, pubblicata il 30 ottobre 2017; 
udita la relazione della causa svolta, nella camera di consiglio dell’8 
luglio 2025, dal Consigliere relatore dott. Francesco Graziano; 
n. 12952/2018 R.G. 
Cron.  
Rep.  
A.C. 8 luglio 2025 
OGGETTO: 
IVA, 
IRPEF e IRAP - 
Reddito d’impresa 
- Studi di settore. 
Corte di Cassazione - copia non ufficiale
Civile Ord. Sez. 5   Num. 30039  Anno 2025
Presidente: FUOCHI TINARELLI GIUSEPPE
Relatore: GRAZIANO FRANCESCO
Data pubblicazione: 13/11/2025


2 
 
letta la memoria illustrativa depositata nell’interesse del ricorrente, ai 
sensi dell’art. 380-bis.1. c.p.c.; 
FATTI DI CAUSA 
1.- In punto di fatto e limitando l’esposizione alle sole circostanze 
rilevanti in questa sede, si osserva che l’Agenzia delle Entrate emetteva 
avviso di accertamento per l’anno d’imposta 2007, a carico del 
contribuente Gjyzeli Ardian, che svolge attività di lavori di completamento 
e finitura di edifici, accertando un maggior reddito per imposte dirette e 
IVA. Nel ricorso introduttivo del giudizio di primo grado, dunque, il 
contribuente 
contestava 
il 
mancato 
riconoscimento 
dell’IVA 
con 
applicazione dell’aliquota agevolata (il cd. reverse charge) nonché 
l’applicazione dello studio di settore così come rivisto dall’amministrazione 
finanziaria. 
Quest’ultima, 
infatti, 
dall’esame 
della 
documentazione 
richiesta, aveva rilevato imprecisioni nella compilazione degli studi di 
settore e un’irregolare tenuta della contabilità.  
La CTP di Alessandria, con la sentenza di primo grado, rigettava il 
ricorso giudicando infondate le doglianze del contribuente. Con particolare 
riguardo al reverse charge, evidenziava che, nel caso in esame, non era 
stata fornita alcuna prova della sussistenza dei requisiti valevoli a 
legittimare l’applicazione dell’aliquota agevolata. Inoltre, non risultava 
alcuna dichiarazione particolare per giustificare lo scostamento del ricavo 
puntuale, in quanto il contribuente aveva fatto rilevare soltanto il momento 
di forte crisi del settore edile e della pavimentazione.  
2.- Il contribuente proponeva appello, sostenendo che il giudice di 
primo grado andava censurato per carenza di motivazione e, in particolare, 
perché aveva tralasciato di motivare se gli studi di settore fossero stati 
applicati legittimamente, vale a dire se l’amministrazione finanziaria 
avesse affiancato alle risultanze degli studi specifiche indagini a sostegno 
di queste ultime. Pertanto, in via pregiudiziale censurava l’applicabilità 
dello studio di settore come rielaborato dall’Agenzia delle Entrate ed 
evidenziava la violazione del principio di buona fede e di tutela 
Corte di Cassazione - copia non ufficiale


3 
 
dell’affidamento, non avendo l’amministrazione finanziaria attribuito 
alcuna rilevanza della realtà specifica dell’azienda. 
Sosteneva, inoltre, la violazione del principio costituzionale della 
capacità contributiva che deve essere effettiva e, per quanto riguarda il 
mancato riconoscimento del regime agevolato del reverse charge, 
assumeva che si dovesse tenere conto dell’esistenza di contratti di 
subappalto verbali che potevano essere agevolmente desunti dal 
comportamento effettivo delle parti contraenti. 
La CTR del Piemonte, con la sentenza impugnata, rigettava l’appello 
osservando che: «Il rilievo non specificamente contestato per la voce ratei 
passivi determina la definitività della ripresa. L'attività di accertamento non 
si è basata sulla mera applicazione dello studio di settore in quanto, 
essendo inattendibili le scritture contabili esaminate, è stata effettuata la 
ricostruzione dei ricavi per l'anno 2007 con ricompilazione dello studio di 
settore. Il contribuente nonostante fosse stato invitato dall’Ufficio non ha 
prodotto motivazioni utili a confutare il maggiore reddito e pertanto le 
censure riguardanti la mancata valutazione delle giustificazioni risulta 
destituita di fondamento.». 
3.- Avverso la menzionata sentenza d’appello, il contribuente Gjyzeli 
Ardian ha proposto ricorso per cassazione, affidato a cinque motivi. 
4.- L’Agenzia delle Entrate ha resistito con controricorso. 
5.- Il contribuente ha depositato memoria illustrativa, ai sensi dell’art. 
380-bis.1. c.p.c. 
RAGIONI DELLA DECISIONE 
1.- Con il primo motivo, il ricorrente denuncia, ai sensi dell’art. 360, 
comma 1, n. 4), c.p.c., la nullità della sentenza impugnata, per la sua 
motivazione apparente, deducendo la violazione dell’art. 36 del d.lgs. n. 
546 del 1992 e dell’art. 112 c.p.c. 
Sostiene, in particolare, che nella motivazione della sentenza 
impugnata mancherebbero l’indicazione dei fatti rilevanti, l’esplicazione 
della pretesa impositiva e delle contestazioni della controparte e 
Corte di Cassazione - copia non ufficiale


4 
 
l’illustrazione e la valutazione degli elementi di prova addotti dal 
contribuente. L’iter della motivazione sarebbe affidato ad una sequenza di 
affermazioni che ripercorrono la tesi del contribuente e dell'ufficio ed 
astratte, quali «il rilievo non specificatamente contestato per la voce ratei 
passivi determina la definitività della ripresa», disancorate dalla fattispecie 
concreta. 
2.- La censura è infondata. 
Se è certamente vero, infatti, che l’affermazione «il rilievo non 
specificatamente contestato per la voce ratei passivi determina la 
definitività della ripresa», risulti succinta, è nondimeno altrettanto 
innegabile come il prosieguo della motivazione renda piuttosto evidente 
come la CTR abbia respinto l’appello perché: 1) l’accertamento non si è 
basato solo sugli studi di settore, ma anche su una ricompilazione dello 
studio con ricostruzione dei ricavi in ragione dell’inattendibilità delle 
scritture contabili; 2) le giustificazioni addotte dal contribuente prima 
dell’avviso non sono state prese in considerazione in quanto il 
contribuente nonostante fosse stato invitato dall’Ufficio non aveva dedotto 
(e dimostrato) ragioni utili a confutare il maggiore reddito. 
Occorre, dunque, dare atto che la motivazione della sentenza 
impugnata non è né insufficiente o mancante, né contraddittoria e tanto 
meno apparente, atteso che, per come dato atto nella parte relativa allo 
svolgimento del processo, essa risulta congrua, logicamente argomentata 
ed effettiva sia dal punto di vista grafico che contenutistico (Cass. civ., 
Sez. U., sentenza n. 8053 del 7 aprile 2014, Rv. 629830-01), ponendosi 
senz’altro in linea con il minimo costituzionale di cui all’art. 111, comma 
6, Cost. 
Al riguardo, deve, infatti, ricordarsi il principio nomofilattico in base al 
quale «La riformulazione dell'art. 360, primo comma, n. 5, cod. proc. civ., 
disposta dall'art. 54 del d.l. 22 giugno 2012, n. 83, conv. in legge 7 agosto 
2012, n. 134, deve essere interpretata, alla luce dei canoni ermeneutici 
dettati 
dall'art. 
12 
delle 
preleggi, 
come 
riduzione 
al 
"minimo 
Corte di Cassazione - copia non ufficiale


5 
 
costituzionale" del sindacato di legittimità sulla motivazione. Pertanto, è 
denunciabile in cassazione solo l'anomalia motivazionale che si tramuta in 
violazione di legge costituzionalmente rilevante, in quanto attinente 
all'esistenza della motivazione in sé, purché il vizio risulti dal testo della 
sentenza impugnata, a prescindere dal confronto con le risultanze 
processuali. Tale anomalia si esaurisce nella "mancanza assoluta di motivi 
sotto l'aspetto materiale e grafico", nella "motivazione apparente", nel 
"contrasto irriducibile tra affermazioni inconciliabili" e nella "motivazione 
perplessa 
ed 
obiettivamente 
incomprensibile", 
esclusa 
qualunque 
rilevanza del semplice difetto di "sufficienza" della motivazione» (Cass. 
civ., Sez. U., sentenza n. 8053 del 7 aprile 2014, Rv. 629830-01, cui 
hanno fatto seguito numerose pronunce conformi delle sezioni ordinarie, 
tra cui Cass. civ., Sez. 1, ordinanza n. 7090 del 3 marzo 2022, Rv. 
664120-01, nonché Cass. civ., Sez. T, ordinanza n. 6986 del 9 marzo 
2023, Rv. 667340-01, in motivazione). 
3.- Con il secondo motivo, il ricorrente denuncia, ai sensi dell’art. 360, 
comma 1, n. 5), c.p.c., la «motivazione insufficiente» in ordine ad un fatto 
decisivo costituito dalle ragioni che il contribuente aveva trasmesso 
all'amministrazione finanziaria ottemperando all'invito al contraddittorio e 
la violazione degli artt. 62-bis e 62-sexies d.l. n. 331 del 1993 (conv. con 
modif. dalla l. n. 427 del 1993). 
Sostiene, in particolare, che i giudici di primo grado, con ragionamento 
che ha ricevuto l’avallo della CTR avrebbero omesso di spiegare le ragioni 
che inducevano a ritenere inconferente sul piano economico la tipologia di 
mercato specifico in cui operava il contribuente ed in particolare i picchi 
temporali di lavoro che necessitavano di manodopera che veniva reperita 
tramite artigiani sub-appaltatori. 
Assume, altresì, che «i Giudici d'appello antecedentemente alla 
valutazione 
della 
congruità 
della 
documentazione 
prodotta 
dal 
contribuente, avrebbero dovuto - in sede di ricognizione dell'intero 
carteggio della controversia - esaminare se l'Ufficio accertatore avesse o 
Corte di Cassazione - copia non ufficiale


6 
 
no posto in essere le attività istruttorie, in particolare interne (ricerche 
catastali ove era possibile evincere che le ditte appaltatrici non erano 
proprietarie degli immobili in questione), al fine di approfondire il quadro 
probatorio nell'ottica dell'intera posizione fiscale del contribuente.» (cfr., 
all’uopo, il ricorso introduttivo del presente giudizio di legittimità, alla pag. 
6).  
Non sarebbe sufficiente, dunque, l’applicazione automatica delle 
risultanze dello strumento standardizzato proprio dell'attività economica 
esercitata dal contribuente, ma risulterebbe essenziale che siano 
valorizzate le caratteristiche peculiari di ciascuna attività oggetto di 
controllo anche mediante l'acquisizione di ulteriori elementi. 
La motivazione dell’atto impositivo sarebbe dunque insufficiente in 
quanto, in netta violazione dell’art. 62-sexies d.l. n. 331 del 1993 e 
dell’art. 39 d.P.R. n. 600 del 1973, sarebbe stato tralasciato di chiarire se 
gli studi stessi fossero stati applicati legittimamente, vale a dire se 
l’amministrazione finanziaria avesse affiancato alle risultanze degli studi 
specifiche indagini di supporto, cosi da valorizzare le caratteristiche 
peculiari di ciascuna attività oggetto di controllo, sino a fornire la 
dimostrazione dell'applicabilità in concreto dello standard prescelto. In 
altri termini, secondo la prospettazione del ricorrente, nell’avviso 
d'accertamento 
risulterebbe 
«completamente 
assente 
un'analisi 
approfondita da parte dell'ufficio di quella che è la realtà economica 
dell'Azienda che si sta "controllando" i riferimenti contenuti nell'avviso 
d'accertamento sono generici, incompleti, parziali.». 
4.- La censura risulta palesemente inammissibile, sotto plurimi profili.  
È senz’altro inammissibile, anzitutto, sotto il profilo del vizio 
denunciato ai sensi dell’art. 360, comma 1, n. 5), c.p.c., trattandosi di 
censura formulata in violazione del disposto di cui all’art. 348-ter c.p.c., 
ora art. 360, comma 4, c.p.c., vertendosi, nella specie, in ipotesi di doppia 
pronuncia di merito conforme in relazione alle censure dedotte, peraltro 
senza che il ricorrente si sia minimamente premurato di assolvere 
Corte di Cassazione - copia non ufficiale


7 
 
all’onere di indicare i profili di divergenza tra le ragioni di fatto a base della 
decisione di primo grado e quelle a base del rigetto dell'appello, com'era 
invece necessario per dar ingresso alla censura proposta (cfr. Cass. civ., 
Sez. 1, sentenza n. 26774 del 22 dicembre 2016, Rv. 643244-03; Cass. 
civ., Sez. 2, sentenza n. 5528 del 10 marzo 2014, Rv. 630359-01 e, più 
recentemente, Cass. civ., Sez. 3, ordinanza n. 5947 del 28 febbraio 2023, 
Rv. 667202-01). 
Non v’è, poi, evidenza alcuna di precisi fatti storici la cui valutazione 
sarebbe stata omessa, ma, semmai, di argomentazioni e tesi sviluppate 
dal ricorrente, in particolare circa la necessità di tenere conto della 
specificità propria del settore di riferimento dell’impresa del contribuente 
e le sue caratteristiche peculiari, anche mediante l'acquisizione di elementi 
ulteriori rispetto alle risultanze degli studi di settore. 
Con riguardo alla dedotta violazione degli artt. 62-bis e 62-sexies d.l. 
n. 331 del 1993 (conv. con modif. dalla l. n. 427 del 1993), è appena il 
caso di ricordare il consolidato orientamento di questa Corte regolatrice in 
base al quale «Le espressioni violazione o falsa applicazione di legge, di 
cui all’art. 360, comma 1, n. 3 c.p.c., descrivono i due momenti in cui si 
articola il giudizio di diritto: a) quello concernente la ricerca e 
l’interpretazione della norma ritenuta regolatrice del caso concreto; b) 
quello afferente l’applicazione della norma stessa una volta correttamente 
individuata ed interpretata. Il vizio di violazione di legge investe 
immediatamente la regola di diritto, risolvendosi nella negazione o 
affermazione erronea della esistenza o inesistenza di una norma, ovvero 
nell’attribuzione ad essa di un contenuto che non possiede, avuto riguardo 
alla fattispecie in essa delineata; il vizio di falsa applicazione di legge 
consiste, o nell’assumere la fattispecie concreta giudicata sotto una norma 
che non le si addice, perché la fattispecie astratta da essa prevista - pur 
rettamente individuata e interpretata - non è idonea a regolarla, o nel 
trarre dalla norma, in relazione alla fattispecie concreta, conseguenze 
giuridiche che contraddicano la pur corretta sua interpretazione. Non 
Corte di Cassazione - copia non ufficiale


8 
 
rientra nell’ambito applicativo dell’art. 360, comma 1, n. 3, l’allegazione 
di un’erronea ricognizione della fattispecie concreta a mezzo delle 
risultanze di causa che è, invece, esterna all’esatta interpretazione della 
norma e inerisce alla tipica valutazione del giudice di merito, sottratta 
perciò al sindacato di legittimità.» (Cass. civ., Sez. 1, ordinanza n. 640 
del 14 gennaio 2019, Rv. 652398-01; conf. Cass. civ., Sez. 3, sentenza 
n. 7187 del 4 marzo 2022, Rv. 664394-01; cfr., altresì, in epoca recente, 
Cass. civ., Sez. 5, sentenza n. 25182 del 19 settembre 2024, secondo cui 
in tema di ricorso per cassazione, il vizio di violazione di legge consiste 
nella deduzione di un’erronea ricognizione, da parte del provvedimento 
impugnato, della fattispecie astratta recata da una norma di legge ed 
implica, pertanto, un problema interpretativo di quest’ultima, laddove 
l’allegazione di un’erronea applicazione della legge in ragione della carente 
o contraddittoria ricostruzione della fattispecie concreta è mediata dalla 
contestata valutazione delle risultanze di causa ed inerisce, pertanto, alla 
tipica valutazione del giudice di merito, sindacabile in sede di legittimità 
unicamente sotto l’aspetto del vizio di motivazione).  
In altri termini, in tema di ricorso per cassazione, deve ritenersi 
inammissibile il motivo di impugnazione con cui la parte ricorrente 
sostenga un’alternativa ricostruzione della vicenda fattuale, pur ove 
risultino allegati al ricorso gli atti processuali sui quali fonda la propria 
diversa interpretazione, essendo precluso nel giudizio di legittimità un 
vaglio che riporti a un nuovo apprezzamento del complesso istruttorio nel 
suo insieme (Cass. civ., ordinanza n. 10927 del 23 aprile 2024, Rv. 
670888-01). E ciò, in quanto il ricorrente per cassazione non può rimettere 
in discussione, contrapponendone uno difforme, l'apprezzamento in fatto 
dei giudici del merito, tratto dall'analisi degli elementi di valutazione 
disponibili ed in sé coerente, atteso che l'apprezzamento dei fatti e delle 
prove è sottratto al sindacato di legittimità, in quanto, nell'ambito di 
quest'ultimo, non è conferito il potere di riesaminare e valutare il merito 
della causa, ma solo quello di controllare, sotto il profilo logico formale e 
Corte di Cassazione - copia non ufficiale


9 
 
della correttezza giuridica, l'esame e la valutazione del giudice di merito, 
a cui resta riservato di individuare le fonti del proprio convincimento e, 
all'uopo, di valutare le prove, controllarne attendibilità e concludenza e 
scegliere, tra esse, quelle ritenute idonee a dimostrare i fatti in discussione 
(Cass. civ., Sez. 5, ordinanza n. 32505 del 22 novembre 2023, Rv. 
669412-01). 
Nella specie, la doglianza, nel mirare, con tutta evidenza, alla 
rivalutazione degli elementi probatori già vagliati dalla CTR e ad una 
differente ricostruzione della vicenda fattuale già operata esaminata da 
quest’ultima 
- 
con 
particolare 
riguardo 
ai 
presupposti 
valevoli 
all’applicabilità degli studi di settore e agli ulteriori elementi probatori che 
erano stati affiancati alle risultanze degli studi di settore -, si infranga 
irrimediabilmente contro i principi sopra ampiamente enunciati. 
5.- Con il terzo motivo, il ricorrente denuncia, ai sensi dell’art. 360, 
comma 1, n. 3), c.p.c., la violazione e falsa applicazione dell’art. 10 l. n. 
212 del 2000. 
Sostiene, al riguardo, che la sentenza impugnata avrebbe dovuto 
riconoscere che l’amministrazione finanziaria, non avendo attribuito 
alcuna rilevanza alla realtà specifica dell'impresa del contribuente, 
avrebbe dimostrato di non volere tenere in alcun conto il profilo specifico 
di quest’ultimo, la sua storia, la serie temporale delle dichiarazioni 
presentate, le caratteristiche specifiche della sua attività violando 
sostanzialmente il principio della tutela dell'affidamento e della buona fede 
del contribuente. 
6.- Con il quarto motivo, il ricorrente denuncia, ai sensi dell’art. 360, 
comma 1, n. 3), c.p.c., la violazione e falsa applicazione dell’art. 17, 
comma 6, d.P.R. n. 633 del 1972. 
Sostiene, al riguardo, che tale disposizione non richiede, in alcun 
modo, la necessaria presenza di un contratto scritto di subappalto (come 
inizialmente 
asserito 
dall'amministrazione 
finanziaria 
in 
fase 
di 
contraddittorio) né tanto meno alcuna certificazione, basando quindi 
Corte di Cassazione - copia non ufficiale


10 
 
l'effettività dell'applicazione del regime del cd. “reverse charge” 
sull'esistenza di un contratto di subappalto concluso anche in forma 
verbale e sul comportamento effettivo delle parti contraenti.  
Assume, dunque, che in considerazione del dato normativo la CTR 
comunque dovuto ritenere dimostrata la sussistenza nel caso di specie del 
contratto di subappalto e, quindi, dell'effettivo pagamento dell'IVA da 
parte di un soggetto finale, una volta constatato che nella descrizione delle 
singole fatture risultava presente e ben indicato il cantiere di svolgimento 
della prestazione.   
7.- Anche tali censure, senz’altro suscettibili di essere scrutinate 
congiuntamente, risultano palesemente inammissibili, in quanto dirette a 
denunciare, con tutta evidenza, un’erronea ricognizione della fattispecie 
concreta a mezzo delle risultanze di causa (particolarmente con riguardo 
all’esistenza dei presupposti fattuali valevoli a giustificare l’applicazione 
del regime agevolato del cd. reverse charge) che è, invece, esterna 
all’esatta interpretazione della norma e inerisce alla tipica valutazione del 
giudice di merito, sottratta perciò al sindacato di legittimità (cfr. le già 
citate Cass. civ., Sez. 1, ordinanza n. 640 del 14 gennaio 2019, 
Rv. 652398-01; conf. Cass. civ., Sez. 3, sentenza n. 7187 del 4 marzo 
2022, Rv. 664394-01; cfr., altresì, in epoca recente, Cass. civ., Sez. 5, 
sentenza n. 25182 del 19 settembre 2024). 
8.- Con il quinto (e ultimo) motivo, il ricorrente denuncia, ai sensi 
dell’art. 360, comma 1, n. 3), c.p.c., violazione e falsa applicazione degli 
artt. 23, 35 e 53 Cost. 
Sostiene, al riguardo, che l’accertamento operato con la semplice 
applicazione 
degli 
studi 
di 
settore 
sarebbe 
illegittimo 
essendo 
assolutamente illogico basare un accertamento su calcoli statistici e 
presunti o applicati in modo generalizzato agli esercenti le cosiddette 
libere attività, senza, cioè, considerare in concreto le modalità di 
svolgimento dell'attività; qualsiasi tipo di accertamento, soprattutto se di 
tipo induttivo come gli studi di settore, dovrebbe essere adeguato alla 
Corte di Cassazione - copia non ufficiale


11 
 
particolare situazione dell'impresa o della professione e non potrebbe 
assolutamente prescindere dal considerare le peculiarità dell'attività in 
concreto svolta.   
9.- Anche tale censura risulta palesemente inammissibile.  
Ed invero, come chiarito in sede nomofilattica da questa Corte 
regolatrice, la violazione delle norme costituzionali non può essere 
prospettata direttamente come motivo di ricorso per cassazione ex art. 
360, comma 1, n. 3), c.p.c., in quanto il contrasto tra la decisione 
impugnata e i parametri costituzionali, realizzandosi sempre per il tramite 
dell’applicazione di una norma di legge, deve essere portato ad emersione 
mediante l’eccezione di illegittimità costituzionale della norma applicata 
(Cass. civ., Sez. U, sentenza n. 25573 del 12 novembre 2020, Rv. 
659459-01).  
Aggiungasi che questa Corte regolatrice, sempre a sezioni unite 
(Sentenza 
n. 
11167 
del 
6 
aprile 
2022, 
Rv. 
664412-01), 
ha 
successivamente chiarito che la violazione o falsa applicazione delle norme 
costituzionali può essere prospettata direttamente come motivo di ricorso 
per cassazione ex art. 360, comma 1, n. 3), c.p.c. quando tali norme siano 
di immediata applicazione, non essendovi disposizioni di rango legislativo 
di cui si possa misurare la conformità ai precetti della Carta fondamentale.   
Orbene, con espresso riguardo alla fattispecie in esame, il ricorrente, 
lungi dal sollevare un’eccezione di illegittimità costituzionale delle norme 
che prevedono e disciplinano i cd. studi di settore, si è limitato a richiedere 
solo la cassazione della sentenza impugnata, fa menzione di norme di 
rango costituzionale di immediata applicazione senza argomentare 
alcunché in proposito, sicché la censura non risulta munita dei requisiti 
valevoli a sottrarla alla valutazione - e conseguente declaratoria - 
d’inammissibilità, per le ragioni riconducibili ai principi già sopra enucleati. 
10.- In conclusione, il ricorso deve essere respinto e il contribuente 
condannato al pagamento delle spese processuali nella misura liquidata in 
dispositivo. 
Corte di Cassazione - copia non ufficiale


12 
 
11.- Sussistono i presupposti processuali per il versamento - ai sensi 
dell’art. 13, comma 1-quater, del d.P.R. 30 maggio 2002, n. 115 -, da 
parte del ricorrente, di un ulteriore importo a titolo di contributo unificato 
pari a quello previsto per l’impugnazione, se dovuto. 
P.Q.M. 
La Corte Suprema di Cassazione 
Rigetta il ricorso e condanna il ricorrente al pagamento, in favore della 
controricorrente, delle spese del presente giudizio di legittimità, che si 
liquidano in complessivi €. 5.900,00 (euro cinquemilanovecento/00), oltre 
spese prenotate a debito. 
Ai sensi dell’art. 13, comma 1-quater, del d.P.R. n. 115 del 2002, dà 
atto della sussistenza dei presupposti processuali per il versamento, da 
parte del ricorrente, di un ulteriore importo a titolo di contributo unificato 
pari a quello previsto per il ricorso a norma del comma 1-bis dello stesso 
art. 13, se dovuto. 
Così deciso in Roma, in data 8 luglio 2025. 
       Il Presidente 
 Giuseppe Fuochi Tinarelli 
Corte di Cassazione - copia non ufficiale